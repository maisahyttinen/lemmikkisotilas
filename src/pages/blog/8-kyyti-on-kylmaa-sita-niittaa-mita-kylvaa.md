---
title: "8: kyyti on kylmää, sitä niittää mitä kylvää."
date: 2012-12-08
id: "1062"
path: "8-kyyti-on-kylmaa-sita-niittaa-mita-kylvaa"
coverImageId: ""
template: blog-post
post_button_label: "Lue lisää"
---

Huhhuh, herätimpäs huomiota eilen. Liikennettä oli muutaman tunnin sisään 360 ihmistä ja jopa ht.netin ihmiset heräsivät, haha. Sinällään ehkä hieman harmi, että ihmiset takertuivat vähän vääriin asioihin, mutta toivottavasti ainakin jokunen ymmärsi sen mitä halusin sanoa. (Tarkoitukseni oli pohtia onko nuoren ja terveen eläimen lopettaminen moraalisesti oikein.) Olen kuitenkin edelleen sitä mieltä, että jos hevonen hankitaan, niin siitä ei lopeteta nuorena ja terveenä vain siksi, että siitä halutaan eroon. Lopettaminen on nykyään ihan liian helppo tapa valehdella itselleen olevansa hyvä hevosenomistaja sen sijaan, että oikeasti ottaisi vastuun hevosen loppuelämästä (jonka on itselleen ostotilanteessa ottanut). Ei se toimi niin, että hankitaan pitkäikäinen eläin nuorena ja kyllästyttyään viedään se piikille ilman, että hevosessa itsessään on mitään vikaa. Oli se sitten minkä rotuinen hyvänsä. (Niin, onneksi vielä nykyäänkin löytyy eläinlääkäreitä, jotka kieltäytyvät nuorten ja terveiden eläinten perusteettomista lopettamisista. Kukin käyköön nukkumaan omien valintojensa kanssa.)

[![](/images/k8.jpg)](http://3.bp.blogspot.com/-5thFsXNLUNo/UML7UXGBuGI/AAAAAAAADO4/iYvRmcBFryw/s1600/k8.jpg)

Lihaisa kaveri viime talvelta. Käärittynä miehekkääseen toppaloimeen ja tekemässä sitä, missä se on tosi hyvä. Sotilas on kauhean pieni ja pyöreä muutenkin, mutta talvikarva saa sen näyttämään ihan ponilta. Nytkin karvankasvatus on päässyt sellaiseen vauhtiin, että ulkonäöllisesti se lihoo päivä päivältä järjetöntä vauhtia.. Toivottavasti muu massankasvatus saadaan pysymään hallinnassa. Tänään pellolla päästiin tosin harrastelemaan jo sen verran paksussa hangessa, että kerrankin hevosella oli isompi hiki kuin omistajalla. Toivottavasti löydämme lähiaikoina välineet vetopuuhiin niin päästään pulkkaratsastamaan! Viime talvena jäi tyhmästi kokonaan väliin.

**PS. Teitä on yli 200! VAU!**

[![](/images/ak.jpg)](http://4.bp.blogspot.com/-POvkzELN7bU/UMNG_eP9COI/AAAAAAAADQk/weuJGSEWKF4/s1600/ak.jpg)
