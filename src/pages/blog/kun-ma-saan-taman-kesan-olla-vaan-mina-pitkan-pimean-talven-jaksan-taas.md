---
title: "kun mä saan tämän kesän olla vaan, minä pitkän pimeän talven jaksan taas."
date: 2012-06-14
id: "1119"
path: "kun-ma-saan-taman-kesan-olla-vaan-mina-pitkan-pimean-talven-jaksan-taas"
coverImageId: ""
template: blog-post
post_button_label: "Lue lisää"
---

[![](/images/uijuijui.jpg)](http://1.bp.blogspot.com/-Kor7YIIgAu4/T9nYRqg10MI/AAAAAAAAAwo/GLEKB6Ey1HM/s1600/uijuijui.jpg)

Ei se sittenkään ole toivottoman lihava! Toissapäivänä napsittiin ihan vaan ohimennen muutama rakennekuva, jotta on vähän mihin sitten loppukuusta ja syksyllä vertailla. Kyljistään Sotilas on ihan sopivassa lihassa ja ryhdikkäästi seistessään sen mahalinjakaan ei näköjään ihan vielä ole polvissa asti. Muutenkin koko hevonen tuntuu siistiytyvän koko ajan. Karva vaihtuu, tukka kasvaa ja se on muuttunut malliltaan ihan jonkin verran verrattuna viime lokakuun kuviin.

[![](/images/IMG_2304.jpg)](http://2.bp.blogspot.com/-Jmpif54HDJI/T9nYLMWwvvI/AAAAAAAAAwg/gUCAd92pqWM/s1600/IMG_2304.jpg)

Toissapäivänä ratsastelin pyöräteitä pitkin käymään toisen täydellisen miehen luona. Sotilaastakin vaikutti olevan ihan hauskaa lähteä vähän ihmisten ilmoille ja katselemaan uusia paikkoja. Trampoliinilla pomppivat lapset, perävaunurekat eikä muutama vastaantuleva mummokaan olleet erityisen jännittäviä. Takaisinpäin tultiinkin ihan vaan talutellen - radanvierustietä pitkin! Kotimatkalla nähtiinkin siis useampi juna ihan lähietäisyydeltä. Nekin olivat ilmeisesti tuttu juttu ja taluttajan juttelu kiinnosti enemmän. Näistä Sotilaan kuvista muuten kiitos toiselle täydelliselle miehelle (tuitui).

Nyt Sotilas saa vietellä muutaman päivän ihan rauhassa, koska itse lähden Helsinkiin. Sen jälkeen saatte ehkäpä kuvia ainakin Korkeasaaresta. Toivottavasti vähän muualtakin. Katsellaan siis uudelleen joskus maanantain jälkeen! Sitä ennen voitte käydä katselemassa lisää varsakuvia [täältä](http://maisaw.otukset.fi/kuvat/2012/Tallit+ja+yksitt%E4iset+hevoset/Varsoja/). Pieni vuonovauvva senkun kasvaa ja muuttuu päivä päivältä söpömmäksi!

[![](/images/IMG_2205.jpg)](http://3.bp.blogspot.com/-Fga8CV5sRJw/T9nYUc57MvI/AAAAAAAAAww/1fxxzrOAYpc/s1600/IMG_2205.jpg)[![](/images/IMG_2165.jpg)](http://1.bp.blogspot.com/-wFWNpj2X2zk/T9nbW0u-RwI/AAAAAAAAAxE/Ib7At5WfbqE/s1600/IMG_2165.jpg)

[![](/images/IMG_2137.jpg)](http://2.bp.blogspot.com/-DAVA-Uynq1g/T9nbTSb-mhI/AAAAAAAAAw8/X5fAZz5pYBk/s1600/IMG_2137.jpg)
