---
title: "Ja tykkäät siit et sydän ohjaa, eikä järki. Silmät kii, tyhjän päälle. Mut mee varovasti."
date: 2016-03-28
id: "834"
path: "ja-tykkaat-siit-et-sydan-ohjaa-eika-jarki-silmat-kii-tyhjan-paalle-mut-mee-varovasti"
coverImageId: "435"
template: blog-post
post_button_label: "Lue lisää"
---

<iframe allowfullscreen data-thumbnail-src="https://i.ytimg.com/vi/wD2ITTWiPO4/0.jpg" frameborder="0" height="500" src="https://www.youtube.com/embed/wD2ITTWiPO4?feature=player_embedded" width="850"></iframe>

Sotilaan kevätterveiset! Viikko sitten oli ihan älyttömästi lunta. Nyt näyttää ja tuntuu jo ihan keväältä, etenkin Lappeenrannassa. Kuten videolta voi huomata, niin äitin "vähän vapaampi" ruokinta alkaa vähitellen näkyä. Sotilas on saanut parannella kinttujaan kaikessa rauhassa nyt kolme kuukautta. Takajalan jännetuppeen on jäänyt nestettä, mutta muuten jalka vaikuttaisi ihan hyvältä. Kevättä on rinnassa enenevissä määrin ja jotain järkevää puuhaa pitäisi alkaa keksiä vähitellen.

Lihava landepörrö, pitkäksi venähtänyt ratsuharja ja kaikkineen erittäin epämääräinen takapihalook. Olen yrittänyt ottaa vaikka minkälaisia kuvia, mutta kamalalta se auttamatta näyttää. Ainakin verrattuna kaikkeen siihen materiaaliin jota Sotilaasta on totuttu näkemään. Vois olla, että jonkin aikaa fiilistellään pelkästään videoita ja vanhoja kuvia. Liikkuessaan se näyttää edes hieman kohtuullisemmalta. Onneksi julkaisematonta matskua riittää! Ja kai pääasia kuitenkin on, että hevonen on iloinen ja voi hieman epämediaseksikkäästä ulkomuodostaan huolimatta hyvin.

Alla oleva video tiivistää 35 sekuntiin yhden maailman hienoimmista fiiliksistä. Samaistutteko?

<iframe allowfullscreen data-thumbnail-src="https://i.ytimg.com/vi/l835pt4jzcI/0.jpg" frameborder="0" height="500" src="https://www.youtube.com/embed/l835pt4jzcI?feature=player_embedded" width="850"></iframe>

[![](/images/2016-03-18-2B10.31.50-2B1-2B-25281-2529-300x200.jpg)](https://qpm.kda.mybluehost.me/wp-content/uploads/2016/03/2016-03-18-2B10.31.50-2B1-2B-25281-2529.jpg)[![](/images/2016-03-18-2B07.34.23-2B1-300x200.jpg)](https://qpm.kda.mybluehost.me/wp-content/uploads/2016/03/2016-03-18-2B07.34.23-2B1.jpg)

Minä sen sijaan olen pakkolomalla, pitkällä sellaisella. Mitä sitä muuta mieluummin tekisikään kun aurinko paistaa ja viikko-ohjelmassakin olisi kaikkea kivaa. Viikon jaksoin sitkeillä 39 kuumeessa, sitten kävi sängystä nouseminen liian raskaaksi. Keuhkokuume, 10 päivän antibioottikuuri tuplana ja toistaiseksi määrittelemätön aika sivussa koulutuksesta. Voisi sanoa, että sitä saa mitä tilaa.. Olen makaillut lepo-osastolla ja kotihoidossa nyt reilun viikon ja olen ihme kyllä hengissä vielä. Toimettomana lojuminen alkoi käydä sietämättömäksi jo kahden päivän jälkeen. Tämä viikko pitäisi vielä kestää ehdotonta pakkolomaa, ensi viikko rennosti vartiossa ja jos sen jälkeen kulkisi henkikin jo vähän paremmin. Pääsen sentään huomenna mukaan leirille, metsäöiden missaaminen olisi jo liikaa.

[![](/images/3-image-200x300.jpg)](https://qpm.kda.mybluehost.me/wp-content/uploads/2016/03/3-image.jpg)[![](/images/9-image-200x300.jpg)](https://qpm.kda.mybluehost.me/wp-content/uploads/2016/03/9-image.jpg)
