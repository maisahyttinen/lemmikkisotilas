---
title: "5,6,7: me katsellaan, kun talvi saapuu taivaaseen."
date: 2012-12-07
id: "1064"
path: "567-me-katsellaan-kun-talvi-saapuu-taivaaseen"
coverImageId: ""
template: blog-post
post_button_label: "Lue lisää"
---

[![](/images/k5.jpg)](http://2.bp.blogspot.com/-PUz1Q2Vs2mE/UMGtcKzDH0I/AAAAAAAADHU/m0x-FRRurTo/s1600/k5.jpg)[![](/images/k6.jpg)](http://3.bp.blogspot.com/-vWel4gDKOB8/UMGtamd4roI/AAAAAAAADHM/LZbRUtFusn4/s1600/k6.jpg)

Unohdin tehdä toissapäivän joulukalenteripostauksen valmiiksi, joten en voinut julkaista sitä Toisen täydellisen miehen luona ja eilinen postaus kariutui tietokoneen temppuiluun. Joka tapauksessa: Viidennen päivän kuvassa on söötti ja karvainen suomenhevostamma Vanessan Blodi, joka sekin oli Pennun entinen tallikaveri. En juurikaan välitä suomenhevosista muuten kuin kameran edessä ja tämä kaveri etenkin oli helppo ja kiva kuvattava. Voi kun tänäkin talvena pääsisi kuvaamaan paaaaksussa hangessa riehuvia hevosia.

Eilisen kuvassa on Sotilas viime talvelta, ikkunasta kuvattuna. Jouduin siirtämään sen pois laitumelta kun lumihanki alkoi uhkaavasti lähestyä ylintä aitalankaa ja pienemmässä tarhassa kehitellyt harrasteet olivat vähän kyseenalaisia.. Kaikkein ärsyttävin oli pyllykän hinkutaminen porttiin. Mikään sähkö ei siinä metrisessä lumihelvetissä tietenkään kulkenut ja sähkölanka söi hännän ihan hapsuiseksi kun tarpeeksi hinkutti. Muutenkin viime talvena ja vielä pitkälle kesäänkin meillä oli jotain mystistä hinkkausongelmaa. Hiekkakivennäinen alkoi kutittaa ja se vaihdettiin kutittamattomaan, mutta hinkkaaminen jatkui. Välillä kutitti ja välillä ei. Laitumella se lisääntyi huomattavasti ja ötökät aiheuttivat kaikenlaisia muitakin ongelmia. Nyt kotona kutkaaminen on luojan kiitos hellittänyt ja häntä kasvaa vähitellen takaisin siistiksi..

[![](/images/k7.jpg)](http://3.bp.blogspot.com/-Qg5N7sYQCJc/UMGyN6eLCMI/AAAAAAAADI8/43ETDg8s8A0/s1600/k7.jpg)

Hysteerisen söpö vuonohevostamma Aya. Pennun lähdön jälkeen kävin ratsastamassa sillä jokusen kerran, mutta päädyin ylläpitämään Kempsua. Sen jälkeen Ayasta ystäväni Saran ykkösmussukka ja se kuuluu kuvattaviin söpöläisiin onneksi edelleen. (Jep, sama poni jonka älyttömän ihanasta varsasta olette nähneet kuvia kesällä. Talvikuvia näette molemmista + tupsujaloista toivottavasti pian!) Näytämpä pieneltä poninkin selässä.

Vastaan Emmin ja Vokun haasteeseen vielä myöhemmin tänään, joten menee tuplapostailuksi. Koitan ulkoiluttaa kameraakin tänään vielä hieman ja huomenna voisin ripustaa kameran taas Roosaan. (Tänään Kouvolan lukiolaisilla on näköjään koulupäivä, vaikka meillä ei, joten taidan ratsastella ilman kuvaajaa.) Toivottavasti lumisade ei pilaa koko viikonloppua. Inhoan kaikkea sadetta eikä Sotilaskaan erityisemmin innostu lumisateesta..

[![](/images/ak.jpg)](http://1.bp.blogspot.com/-gjkmCJL69L4/UMG0V0KvRWI/AAAAAAAADJE/AV6t4FVH6Z4/s1600/ak.jpg)
