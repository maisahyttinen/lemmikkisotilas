---
title: "me vapaiksi ryhdyttiin, entä sitten."
date: 2013-12-01
id: "932"
path: "me-vapaiksi-ryhdyttiin-enta-sitten"
coverImageId: ""
template: blog-post
post_button_label: "Lue lisää"
---

Eilinen meni nukkuessa, mutta tänään me tehtiin tätä! Olen ratsastanut Sotilaalla pellolla ilman satulaa viimeksi viime keväänä eikä menestys tainnut olla kummoista. Tänään tarkoituksena oli hölkkäillä muutama kierros ja kokeilla tuleeko hommasta yhtään mitään. Sotilas on aina ollut älyttömän varovainen ja ilman satulaa se on meinannut olla ongelma. Täytyy istua aivan hiljaa, tasaisesti ja tukevasti, että hevonen uskaltaa edes ravata rennosti. Ratsastajan pienestäkin horjahduksesta se pysähtyy. Puolessa vuodessa on kuitenkin tapahtunut jotain, molemmissa! Sotilaan selässä harvemmin tuntuu huteralta, ei nytkään, mutta huijjaisin jos väittäisin istuneeni aivan tasapainossa.. Olen ratsastanut aika vähän ilman satulaa viimeaikoina, ja ne muutamatkin kerrat pääasiassa tuhatkiloisella keinuvalla nojatuolilla. Sähläilyistäni huolimatta Sotilas liikkui rohkeammin kuin ehkä koskaan aiemmin!

Kieltämättä olemme molemmat vähän ruosteessa, mutta videon viimeinen klippi kertonee aika hyvin nykytilanteen. Sotilas oli aluksi aika (tosi) tahmea toiseen kierrokseen. Kymmenen minuutin päästä eroa ei enää huomannut. Tarhassa kompurointi, selkään satava loska ja puutteellinen irrottelu ovat näköjään tehneet tehtävänsä.. Ohjelmaan pitänee siis lisätä venyttelyä ja lisää loimitusta. Jee, kaikki söpöt talvitakit käyttöön! (Sotilaan joululahjatoivelistalta löytyy tosin vielä yksi kaulakappaleellinen toppis tallikäyttöön. Ei niitä koskaan ole liikaa, eihän?)

Sähköt pätkii, joten jatkan postauksen näköjään loppuun puhelimella. Antakaa anteeksi mahdolliset kirjoitusvirheet ja allekirjoituksen puuttuminen. Lisään sen varmaan jälkikäteen sitten. Olen aika rakastunut tähän iPhoneen (etenkin tuon videon vuoksi, katsokaa ihmeessä HD:na), mutta Bloggerin kanssa en tule toimeen tälläkään laitteella. Ainiin, joulukalenteria en tällä kertaa edes yritä (ja onhan se aika mainstreamia?), mutta nyysin toki postausideoita kaikilta muilta ja tiedossa on toivottavasti jotain vähän erilaista. Heittäkää toki kommenttia videosta, lisää tätä?
