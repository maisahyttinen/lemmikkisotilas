---
title: "JÄIKS!"
date: 2012-10-13
id: "1087"
path: "jaiks"
coverImageId: ""
template: blog-post
post_button_label: "Lue lisää"
---

Kaikki muuttujat ovat olleet meidän mätsäreihinlähtöä vastaan, mutta ilmeisesti tällä kertaa (kerrankin!) tuurit kääntyivät meidän eduksi. Meidät tullaan hakemaan huomenaamulla ja päästään lähtemään hyvässä seurassa - mätsäreihin on lähössä myös Pennun entinen tallikaveri Emt. Tällä kertaa aikaa taitaa olla vähän viime kertaa paremmin - hyvin aikaa valmistautua suoritukseen kun kehään mennään vasta neljännessätoista parissa, numerolla 28.

Pakko myöntää, että polttelee jo pahasti. Viimeinen vuorokausi aina ennen Pennun startteja oli ihan kamala, kun mitään ei voinut syödä eikä nukkuminenkaan onnistunut. Jännitti ihan kamalasti, oli odotuksia tai ei. Nyt syöminen sentään onnistuu, mutta huomenna taidan päästä sängystä ylös vähän turhankin aikaisin. Onneksi tälle päivälle on vielä Sotilaan ja varusteitten pesu ja kaikkien tavaroiden pakkaaminen. Ja tälläinen pieni jännitys tuntuu pitkästä aikaa hurjan hyvältä! Sotilas kun taitaa kuitenkin lunastaa kaikki odotukset huomenna ainakin käytöksen puolesta.

[![](/images/IMG_9840.jpg)](http://4.bp.blogspot.com/-MxBl4HvQ76o/UHkVv3tJGEI/AAAAAAAABnA/oAbYaZ1kdMs/s1600/IMG_9840.jpg)

Viime kerralla 17.5. kotiin tuotiin sinivalkoinen ruusuke ja näyttelyn sympaattisimman hevosen erikoispalkinto. Toivottavasti kaikki menee yhtä hyvällä menestyksellä huomennakin! (Olen miettinyt nyt jo monena päivänä miten huonossa karvassa Sotilas on. Se vaihtaa kovaa kyytiä kesäkarvaa talvikarvaan ja näyttää kesään verrattuna ihan kamalalta.. Näitä kevään kuvia katseltuani olen ehkä kuitenkin sitä mieltä, että viisi kuukautta sitten se oli huomattavasti pahemman näköinen. Pitää varmaan alkaa syöttää tuolle karvapyllylle öljyä ja jotain vitamiineja nyt ihan lähiaikoina kun karvanvaihto vain kiihtyy..)

[![](/images/ak.jpg)](http://1.bp.blogspot.com/-uv94LZA8E64/UHkVa_YntQI/AAAAAAAABm4/EMSh99S2d2E/s1600/ak.jpg)
