---
title: "# bloggermeetup # newforhorse @ hooksfinland"
date: 2015-09-13
id: "861"
path: "bloggermeetup-newforhorse-hooksfinland"
coverImageId: ""
template: blog-post
post_button_label: "Lue lisää"
---

[![](/images/IMG_1053_.jpg)](http://2.bp.blogspot.com/-mJ302-gixqQ/VfVWW59TEvI/AAAAAAAAJ_g/sgaBRt4KkPQ/s1600/IMG_1053_.jpg)

Reissaan jatkuvasti paikasta toiseen muutenkin, mutta perjantaina tuli tehtyä ehkä koko syksyn pisin retki. [Ihana **Siiri**](http://skaskinen.blogspot.fi/) järjesti syksyn ensimmäisen bloggaajatapaamisen **Raision [Hööksillä](http://www.hooks.fi/)** Turun kupeessa. Eli Lappeenrannasta katsottuna niin toisella puolella Suomea kuin on mahdollista. Mutta kerrankos sitä! Yhdistimme Vilpun kanssa samaan reissuun pienen viikonloppuloman ja ajelimme Turusta kotiin vasta lauantaina. Oli mukava tavata bloggaajaystäviä/-kollegoita pitkästä aikaa ja Hööks otti meidät vastaan yhtä vieraanvaraisesti kuin viimeksikin. Kiitos seurasta [Essi](http://essinponiblogi.blogspot.fi/), [Moona](http://momoona.blogspot.fi/), [Johanna](http://cclearround.blogspot.fi/), [Nea](http://nearinnetmaki.blogspot.fi/), [Henu](http://henunelamaa.blogspot.fi/), [Emma](http://emmanhevosblogi.blogspot.fi/), [Jenni](http://greeneventer.blogspot.fi/) ja [Milka](http://milkakai.blogspot.fi/)! (Nimeä klikkaamalla pääsette kurkkaamaan muidenkin blogit ja tapahtumapostaukset.) Kevään Hööks-tapaamisesta voitte käydä lukemassa **[täältä](http://arvaamattomasti.blogspot.fi/2015/03/kaikki-ja-parhaimmillaan-vielakin.html)**.

[![](/images/IMG_1140_.jpg)](http://4.bp.blogspot.com/-LSYkcv36uGk/VfVWe7c5ljI/AAAAAAAAKBI/T_nxFUQa3nQ/s1600/IMG_1140_.jpg)

Sovimme jo etukäteen mistä kukakin kirjoittaa. Minä keskityin **hevosten syysuutuuksiin**. Varusteet itsessään eivät juuri vaihtele kausittain, mutta väreissä, materiaaleissa ja yksityiskohdissa on suuriakin eroja. Pidän Hööksissä erityisesti siitä, että joka kauden mallistosta löytyvät sekä söpöt ja värikkäät että hillityt ja tyylikkäät varusteet. Tänä syksynä sekä vaate- että varustesuunnittelussa on panostettu enemmän hillittyihin väreihin ja käytännöllisyyteen. Uusi Club Collection -seuravaatemallisto löytyy klassisissa väreissä; musta, punainen, navy. Ja tottakai hevonen täytyy voida pukea seuran värien mukaan sävy-sävyyn. Satulahuovissa, pinteleissä ja loimissa toistuvat em. lisäksi uutuusvärit metsänvihreä ja harmaa.

[![](/images/IMG_1123_.jpg)](http://3.bp.blogspot.com/-cz01r23VB9o/VfVWb_mqL_I/AAAAAAAAKAg/57GX2l3H4uY/s1600/IMG_1123_.jpg)

[![](/images/IMG_1125_.jpg)](http://3.bp.blogspot.com/-8HdlIYWEI1c/VfVWdRrNOaI/AAAAAAAAKAw/0ZYiXw7PD3A/s1600/IMG_1125_.jpg)

Oranssia on käytetty jonkin verran sekä harmaan rinnalla että ihan yksinään. Myös pinteleitä ja satulahuopia on saatavilla oranssina. (Ja tietenkin monessa muussa kirkkaassa värissä...) Shokkivärit alkavat olla pinteleissä ja huovissa vanha ja nähty juttu, joten on mukavaa, että myös hillitympien värien puolelle on saatu vähän muitakin sävyjä kuin musta, ruskea ja valkoinen. Harmaa ja etenkin metsänvihreä ovat ainakin minun puolestani erittäin tervetulleita uutuuksia. Jos mekin pääsisimme edes osittain eroon ainaisesta mustasta!

Yksi kaikkein kiinnostavimmista uutuuksista löytyi suojahyllystä. EquiXpertiltä on nyt saatavilla erittäin tyylikäitä suojia kaikenlaiseen käyttöön. Arvostan suojissa helppokäyttöisyyttä ja keveyttä. Työläästi puettavia suojia tulee kovin laiskasti äherrettyä edestakaisin, ja jossei painolla saavuteta lisäsuojaa niin materiaalin on parempi olla kevyttä. **[EquiXpertin Endevour -jännesuojat](http://www.hooks.fi/produktsida/jannesuojat-endevour-equixpert/59905/59908/)** voisivat olla hyvän näköinen lisä meidänkin perusvarusteisiimme. Kiva muotoilu ja takajalkoinhinkin löytyy!

[![](/images/IMG_1131_.jpg)](http://3.bp.blogspot.com/-ShvnbUgAigo/VfVWeZyU2YI/AAAAAAAAKA8/FrBhUt5ksQY/s1600/IMG_1131_.jpg)[![](/images/IMG_1096_.jpg)](http://4.bp.blogspot.com/-i7gWqvcDbQA/VfVWa6PL0tI/AAAAAAAAKAQ/h3uhWG3rO24/s1600/IMG_1096_.jpg)

Omien uutuuksien lisäksi Hööksin valikoimiin ovat tulleet myös Sprenger-kuolaimet ja maailman huippuratsastajienkin käyttämät [**HorseFirst-lisäravinteet**](http://www.horsefirst.net/). Todennäköisesti suurimmalle osalle tutuista Sprenger-tuotteista löytyy eri tavoin muotoiltuja ja hieman erilaisista materiaaleista valmistettuja kuolaimia ja mm. jalustimia. Lisäravinteista kaikkein kiinnostavimpia olivat kavioiden tervettä kasvua tukeva **[Hoof First](http://www.hooks.fi/produktsida/hoof-first-horse-firstr/51566/51567/)** (jossa on korkeat pitoisuudet mm. biotiinia, erilaisia kivennäisaineita ja vitamiineja) ja jänteitä silmälläpitäen suunniteltu My Joints (jota nettikaupasta ei jostakin syystä löydy).

[![](/images/IMG_1130_.jpg)](http://2.bp.blogspot.com/-p1gEopHhR14/VfVWeNViXFI/AAAAAAAAKA4/OqWa7gD_Ny4/s1600/IMG_1130_.jpg)[![](/images/IMG_1118_.jpg)](http://3.bp.blogspot.com/-7M6CWIpm3Dg/VfVWbjCjXpI/AAAAAAAAKAk/ApuqVw2yimg/s1600/IMG_1118_.jpg)

[![](/images/IMG_1090_.jpg)](http://4.bp.blogspot.com/-vq8aNZA49aY/VfVWZdlrTII/AAAAAAAAKAE/nat-W64HFrQ/s1600/IMG_1090_.jpg)

Kestosuosikkina loimet! Olin hieman pettynyt, että tästä mallistosta ei löytynyt yhtään hauskasti kuvioitua loimea. Edes ponikoossa. Meillä on Hööksiltä jo vuosia sitten hankittu tähtikuvioitu sadeloimi, joka on kestänyt älyttömän hyvin kovaakin käyttöä ja ilahduttaa kuosillaan joka kerta. Tottakai raidat ja ruudut ovat tyylikkäitä, mutta jos edes yksi hauska ja repäisevä? EquiXpert-uutuuksia löytyi myös loimipuolelta. Paksu villasekoitteesta valmistettu kuivatusloimi oli ehkä hieman mitättömän näköinen (kokomustana) mutta todella hyvän tuntuinen. Harmi, että tätäkään tuotetta en löydy vielä nettikaupasta. (Voi toki olla, että vain minä en löydä...)

Syksyn värit näkyvät tottakai myös loimipuolella. Etenkin vihreää ja harmaata on paljon. Kovaa vauhtia lähestyvää talvea ajatellen loimimallistosta löytyy yksi ehdoton ykkönen! Vatsaläpällisiä loimia on tarjolla vähän, ne ovat yleensä tolkuttoman paksuja ja maksavat mansikoita. **[Horsepowerin Copley -talliloimi](http://www.hooks.fi/produktsida/talliloimi-copley-horsepowerr/43446/43451/)** on kyllä 500g paksu, mutta ainakin meidän näkökulmastamme _onneksi_ ohentunee pesussa jonkin verran. Hintaa sillä sen sijaan on vain 75 euroa. Edullinen vaihtoehto Eskadroneille ja Horsewareille, arkikäyttöön.

[![](/images/IMG_1072_.jpg)](http://4.bp.blogspot.com/-mIPPO_rSyBE/VfVWZQ9OPII/AAAAAAAAKAA/t44huEiIg2A/s1600/IMG_1072_.jpg)[![](/images/IMG_1070_.jpg)](http://2.bp.blogspot.com/-519QEpee3fY/VfVWY9qyE8I/AAAAAAAAJ_8/ApyHafO4H8s/s1600/IMG_1070_.jpg)

Kaikkein tyylikkäin, hienoin ja himoittavin turhake - **[JH Collectionin Emilia-riimu](http://www.hooks.fi/produktsida/riimu-emilia-jh-collection/57040/56517/)**! Me emme todellakaan tarvitse yhden yhtä riimua lisää, mutta onhan tämä nyt yksinkertaisesti ihan täydellinen. Juuri sopivasti ruskeaa nahkaa, nylonyksityiskohdat syksyn väreissä, säätö turvan alta ja messinkilukot. Voiko riimulta toivoa vielä jotakin muuta? Toistaiseksi onnistuin jättämään sen kauppaan, mutta nyt jo kaduttaa. Tottakai syksyn uutuuksiin kuuluvat myös päivitetyt heijastintuotteet. Riimut, suojat, putsit, rintaremmit jne. ovat olleet valikoimissa jo aiemmin, mutta nyt tarjolla on myös mm. tyylikkäästi muotoiltu vedenpitävä ratsastusloimi. Tottakai suurin osa pyrkii välttämään maastoilua hämärällä/pimeällä, mutta hirvenmetsästys jatkuu vuodenvaihteeseen saakka, joten oranssiin pukeutuminen ei ole pahasta päiväsaikaankaan. Eikä ikinä muutenkaan ole pahasta tulla nähdyksi.

Tuliaisista lisää myöhemmin!

**Kiitos [Siiri](http://skaskinen.blogspot.fi/), että sain olla mukana! Ja kiitos [Hööks](http://www.hooks.fi/), aina yhtä mukavaa tulla käymään ja ostoksille!**

[![](/images/IMG_1209_.jpg)](http://2.bp.blogspot.com/-txu--r6YiFU/VfVWfeG-z_I/AAAAAAAAKBM/KWNxZUwcIog/s1600/IMG_1209_.jpg)
