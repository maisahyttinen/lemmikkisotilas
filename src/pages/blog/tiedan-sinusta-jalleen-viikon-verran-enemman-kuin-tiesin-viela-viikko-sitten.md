---
title: "tiedän sinusta jälleen viikon verran enemmän kuin tiesin vielä viikko sitten."
date: 2013-12-17
id: "927"
path: "tiedan-sinusta-jalleen-viikon-verran-enemman-kuin-tiesin-viela-viikko-sitten"
coverImageId: ""
template: blog-post
post_button_label: "Lue lisää"
---

[![](/images/s%C3%B6p%C3%B6%C3%B6%C3%B6.jpg)](http://4.bp.blogspot.com/-Yt-U-WlwbIU/Uq9QupDJyyI/AAAAAAAAHm8/DUMr0pbp4zQ/s1600/s%C3%B6p%C3%B6%C3%B6%C3%B6.jpg)

Äää, on ihan kamalan vaikeaa sanoa mitään! Vilppu, se Toinen _täydellinen mies_. Fiksu ja söpö pianisti, jota pikku heppatyttö kuolasi yhdeksännen luokan joulujuhlaharjoituksissa. Olen joskus sanonut saaneeni pienellä vaivannäöllä kaiken minkä olen ikinä halunnut. En ole rikkaasta hevosperheestä, mutta ensi viikolla vietän kahdeksatta joulua hevosenomistajana ja harrastaa olen aina saanut juuri haluamallani tavalla. Ahkeruudella ovet ovat auenneet kaikkialle. Sen kerran kun pahasuinen typerä tyttö panosti sosiaaliseen elämäänsä, taisi se tahtoa tarpeeksi - ihminen jonka piti olla täysin saavuttamattomissa, on vieressä edelleen. En tosiaan ollut nätti ja herttainen joka pojan unelma, mutta aika kätevästi maailman kiehtovin tyyppi jäi ansaan. Minä olen kasvanut naiseksi (ihmiseksi ylipäätään hahahah), Vilppu on edelleen kaikkien kaveri enkä vieläkään ymmärrä miten pianoa voi soittaa niin huisisti! (Sen sijaan olen puoliväkisin sisäistänyt aika paljon asioita tietokoneista, puhelimista ja muista naiselle kovin elintärkeistä asioista. Musiikki on silti edelleen mysteeri, haha.)

**[Valokuvaus Hehku](http://valokuvaushehku.fi/)** kävi viikonloppuna ottamassa ihan älyttömän ihania kuvia! Varsinainen tarkoitus oli ottaa kuvia meistä, mutta tottakai kameran edessä poikkesivat Sotilas ja Libbykin. Sotilas oli eri mieltä söpöistä perhepotreteista, mutta Libbyllä ei ollut mitään jouluponeilua vastaan. Miten ihmeessä siihenkin kamalaan pikku rääpäleeseen on kiintynyt, haha! Nykyään se on ihan metka tyyppi, iloinen ja sosiaalinen. Laihtunutkin se on, mokoma lihava vanhus.

[![](/images/Ilove-my-pony-maisa-notext.jpg)](http://1.bp.blogspot.com/-2eL10B0Nlxs/UrClt8muIPI/AAAAAAAAHnU/HA7keSJMptM/s1600/Ilove-my-pony-maisa-notext.jpg)

PS. Käykää kurkkaamassa [Hehkun facebook-sivulta](https://www.facebook.com/pages/Valokuvaus-Hehku/1410696549159479?fref=ts) tykkääjille suunnattu erikoistarjous koskien kuvauksia miljöössä! Lahti, Kouvola ja lähialueet erityisesti! :) Nyt edullisesti hevosen kanssa kameran eteen! Toivottavasti lunta tulee taas pian, sitten Sotilaastakin kehtaa taas ottaa kuvasia.

PPS. Mitä olette suunitelleet hevosillenne joululahjaksi? Entä huolettaako uusi vuosi ja raketit? (Miten olette ajatelleet varautua?) Täytän 30. päivä 18 enkä ole kotona päivystämässä uuden vuoden aattona, joten Sotilas saa/joutuu kestämään paukkeen Libbyn ja muun perheen kanssa. Sotilas tosin ei ole ollut erityisen kiinnostunut raketeista kahtena edellisenäkään vuonna. Toivottavasti Libby ei ole erityisen paukkuherkkä, ja jos onkin niin toivottavasti ottaa Sotilaasta mallia.

[![](/images/ak_uusi.jpg)](http://3.bp.blogspot.com/-6_uFKHrfvyA/UrCrhPdVeHI/AAAAAAAAHnk/BokOoHBr6oE/s1600/ak_uusi.jpg)
