---
title: "Sä pelaat niin hyvin, että sinuun luotetaan. Uskot kaikkeen ja luulet pystyväs mihin vaan."
date: 2015-09-22
id: "859"
path: "sa-pelaat-niin-hyvin-etta-sinuun-luotetaan-uskot-kaikkeen-ja-luulet-pystyvas-mihin-vaan"
coverImageId: ""
template: blog-post
post_button_label: "Lue lisää"
---

[![](/images/IMG_0027_.jpg)](http://4.bp.blogspot.com/-jUqarMbRlNs/VgFYFbrIovI/AAAAAAAAKHA/siZtA-r660E/s1600/IMG_0027_.jpg)

Satula selässä ensimmäistä kertaa seitsemään viikkoon. Edellisestä ratsastuksestakin on aikaa viikkotolkulla. En ole itsekään ollut pariin kuukauteen hevosen selässä, ellei maastokävelyitä ilman satulaa lasketa. Ja sen oli näköistäkin.. Ajattelin (ja varauduin) että Sotilas on normaaliakin virkeämpi pitkän tauon jälkeen ja vieraalla kentällä. Todellisuudessa tilanne oli aivan päinvastoin. Sotilas tuskin on nukkunut muutamaan ensimmäiseen yöhön kovin hyvin ja ratsastaessa oli jopa vähän vetämätön.

[![](/images/IMG_0116_.jpg)](http://1.bp.blogspot.com/-6Zj_48Bc8wY/VgFYFdhxJXI/AAAAAAAAKHI/vJHbKS5nVjM/s1600/IMG_0116_.jpg)

Olemme molemmat sen verran väsyneitä ja ruosteessa, että hölköttelin kaikessa rauhassa parikymmentä minuuttia. Sotilas aloitti kuolaimen kanssa puljaamisen jo heti tallissa.. En oikein vieläkään ole keksinyt mistä se johtuu. Kuolaimet on hammasteknikon kanssa sovitettu ja todettu sopiviksi, hampaat on tarkistettu viimeksi klinikalla 1,5 kuukautta sitten eikä suussa ole mitään muutakaan vikaa. Sama louskutus sekä tuntumalla että löysin ohjin, sekä virkeinä että velttoina päivinä. Viime syksynä suu rauhoittui säännöllisen ratsastuksen myötä, toivottavasti tänä vuonna käy samoin. Väljä alaturpahihna hillitsee vähän, mutta ei se mikään ratkaisu ole.

[![](/images/IMG_0150_.jpg)](http://1.bp.blogspot.com/-RM7MpGQqJ3w/VgFYFRkO0AI/AAAAAAAAKHM/z1wqljw0qcI/s1600/IMG_0150_.jpg)

Muuten hölkkätuokiosta jäi erittäin hyvä maku. Sotilas oli ahkera ja yritteliäs oma itsensä. Sellainen vähän taukotukkoinen - jähmeä ja hidas. Ei kuitenkaan mitään normaalista poikkeavaa. Olin kyllä omien apujenikin kanssa niin hukassa, ettei ihme jos hienosäätö oli hieman haasteellista. Tykkään älyttömästi uusista tallisaappaistani, mutta ainakin grippihousujen kanssa ne liimaavat jalat tosi tiukasti satulaan. Maastoon epäilemättä huikeat, kentällä ehkä vähän epäkäytännölliset. Tai vaativat ainakin totuttelua.

Sotilas ei onneksi vaatinut ratsastajaltaan kovin tasokasta suoritusta. Siitä oli selvästi mukava päästä liikkumaan oikeasti! Olin aika yllättynyt kuinka mielellään se jäi kuolaimelle. Olen yrittänyt pitää lihaspuolesta huolta lomaillessakin, mutta selän ja kaulan venyttäminen tuntui selvästi hyvältä. Sen verran lihasta on kuitenkin kadonnut, että vartti suoraa uraa ja kahdeksikkoja riitti. Sotilas kyllä yrittää vielä pitkään väsymisen jälkeenkin, mutta palaillaan nyt lomalta kaikessa rauhassa. Vie tovin kotiutua ja päästä taas puuhailun makuun. Kaikki entisetkin palaset tuntuvat asettuneen vielä paremmin paikoilleen, joten jatkamisen pitäisi olla helppoa.

Kuvista taas kiitos Vilpulle! :)

[![](/images/IMG_0175_.jpg)](http://4.bp.blogspot.com/-9Q2XDwsw5Lc/VgFYF8o7rQI/AAAAAAAAKHU/LyCUDW3XGeU/s1600/IMG_0175_.jpg)
