---
title: "Sinä aloit muutoksia tehdä ruusuillatanssijan koreografiaan."
date: 2015-10-01
id: "855"
path: "sina-aloit-muutoksia-tehda-ruusuillatanssijan-koreografiaan"
coverImageId: ""
template: blog-post
post_button_label: "Lue lisää"
---

<iframe allowfullscreen data-thumbnail-src="https://i.ytimg.com/vi/OdH67pH9Ftg/0.jpg" frameborder="0" height="480" src="https://www.youtube.com/embed/OdH67pH9Ftg?feature=player_embedded" width="850"></iframe>

Olemme aloittaneet varovasti. Viimeisen parin viikon aikana Sotilas on liikkunut suunnilleen joka toinen päivä. Aika kevyesti 20-40 minuuttia kerrallaan. Tottakai sairaslomakin on ollut lyhempi kuin viimeksi, mutta tällä kertaa paluu arkeen on ainakin alkanut huomattavasti aiempaa helpommin. Sotilas kotiutuu (tai vähintään tottuu uuteen paikkaan) nopeasti, mikä tietysti helpottaa paljon. Viime viikolla se oli vielä vähän löysä ja haluton, mutta etenkin viime päivinä on ratsailla väkisin hymyilyttänyt! Hassua, että edelleen jaksaa yllättää miten ahkera ja miellyttämishaluinen hevonen voi olla.

Eilen Sotilasta kävi moikkaamassa vanha tallikaveri Hubertukselta. (Video yllä.) Oli mukavaa katsella omaansa pitkästä aikaa maasta käsin. Sotilas on vieraiden ihmisten kanssa lähinnä pidättyväinen, ratsastaessa etenkin, mutta Jennasta se jostain syystä tykkää älyttömästi. Sotilas selvästi alkaa taas päästä liikunnan makuun, ja on ihan mahtavaa miten mielellään se on tehnyt töitä rentoina ja hyvin vapaamuotoisina palauttelupäivinäkin. Tällä innolla ollaan taas pitkällä ennen seuraavaa loukkaantumista..

[![](/images/IMG_1803_.jpg)](http://3.bp.blogspot.com/-9sUwA8EdTD0/Vg15xRQ7aBI/AAAAAAAAKLc/-ywWC3j8j1w/s1600/IMG_1803_.jpg)

Uusi kylmäyssavi on osoittautunut erittäin tehokkaaksi. Jopa niin tehokkaaksi, että sen peseminen veden ja harjankin kanssa on lähes mahdotonta.. Aikaisemmat käyttämäni savet ovat irronneet hyvin pelkällä harjalla, karvaisistakin jaloista. Meillä ei eles ole karvoja kintuissa juuri nyt! Se on kyllä ollut tehokasta ihan käyttötarkoituksessaankin - etenkin oikea takajalka kuroutuneine jännetuppeineen on reagoinut siihen aika mukavasti. Käyttö itsessään on kuitenkin aika haastavaa, koska talliin tulee pelkästään kylmää vettä. Puolen tunnin läträäminen kylmällä vedellä aina ennen ratsastusta ei ole ihan sitä mitä hain, hahah.

Ompa hauskaa, että pitkästä aikaa ratsastuskuulumisia on ihan kerrottavaksi asti! Ainakin vielä kuukausi menee ympyröitä ja muita kiemuroita hölkkäillessä, mutta tarkoitus olisi jatkaa ratsutusta vielä tämän vuoden puolella. Sotilas on onneksi pieni ja aika ketterä hevonen, joka toipuu sairaslomistaan nopeasti. Sillä on psyyke niin hyvin kohdillaan, että fyysisenkin puolen peruspalikat löytyvät uudelleen helposti. Lihakset kyllä kehittyvät nopeasti mukana, kunhan ajatus kulkee oikeaan suuntaan.
