---
title: "11,12,13: no niin taas, niin taas, niin, ja justjoo."
date: 2012-12-13
id: "1059"
path: "111213-no-niin-taas-niin-taas-niin-ja-justjoo"
coverImageId: ""
template: blog-post
post_button_label: "Lue lisää"
---

[![](/images/k11.jpg)](http://1.bp.blogspot.com/-bPgSh2JGjDY/UMoi1g4fqMI/AAAAAAAADZw/hBSr0UNqQ7k/s1600/k11.jpg) [![](/images/k12.jpg)](http://1.bp.blogspot.com/-Agqwieelb6Q/UMokHRZd0sI/AAAAAAAADZ4/UiJImFKaneI/s1600/k12.jpg)

Olen ihan säälittävän epäaktiivinen.. Tämä viikko on mennyt ohi ilman, että olen saanut oikeasti aikaiseksi mitään. Sotilaalla olen ratsastanut viimeksi sunnuntaina eikä alkuviikon parin ihan suunnitellun vapaapäivän jälkeen ole ollut aikaa tai jotain. Tiedä sitten. Joka tapauksessa tässä on eilisen ja toissapäivän kuvat. 11. päivän kuvassa on jo aiemmin nähty Vanessan Blodi, hellyyttävä ilmestys, ja 12. päivän kuvassa niin kovin hieno Dedicated Kemp (niin, se Kempula). Molemmat kuvat on otettu toissatalvena.

[![](/images/k13.jpg)](http://4.bp.blogspot.com/-lfHobj9ZGIM/UMokJRrkZTI/AAAAAAAADaA/y3FxI2_mlbI/s1600/k13.jpg)

Tämän päivän kuvassa on kokonaan uusi kaveri. Suomenhevostamma Veena, joka sekin on Pennun entisiä tallikavereita. Kuva on muokkaukseltaan samaa tasoa kuin monet muutkin toissatalven kuvat, mutta kelvannee. (Oikeasti, miten olen voinut päästää nettiin näin epämääräisen värisiä kuvia, joissa horisonttikin on ihan miten sattuu..) Joka tapauksessa, Veena on yksi lempparikuvattavistani ikinä. Oikeastaan ihan tavallisen näköinen suomenhevonen, mutta harvemmin se on kuvattavana tyytynyt vain jolkottelemaan ympäri kenttää. Pomppivat hepat on aina plussaa.

PS. Vautsi, millainen video ht.nettiin oli linkitetty! (Ja kerrakin keskustelukin oli pysynyt oikein asiallisena ja kannustavana.) Sopivan kokoiset ja taitavat shettisratsastajat taitavat olla aika harvinaisia, mutta ainakin tällä ratsukolla homma toimii. Ei kyllä minun uskallukseni riittäisi tuollaisille esteille edes isomman hevosen kanssa, haha. Viikonloppuna saatte uusia kuvia meistäkin. Koittakaa kestää..

[![](/images/ak.jpg)](http://4.bp.blogspot.com/-m7H6n0JuiIo/UMokL9mvS6I/AAAAAAAADaI/5U_lhuOZjd0/s1600/ak.jpg)
