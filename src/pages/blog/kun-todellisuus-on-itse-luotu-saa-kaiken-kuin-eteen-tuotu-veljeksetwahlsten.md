---
title: "Kun todellisuus on itse luotu, saa kaiken kuin eteen tuotu. # veljeksetwahlstén"
date: 2016-03-21
id: "835"
path: "kun-todellisuus-on-itse-luotu-saa-kaiken-kuin-eteen-tuotu-veljeksetwahlsten"
coverImageId: "440"
template: blog-post
post_button_label: "Lue lisää"
---

Keuhkokuume ja kotihoito iski. Tästä on erittäin vaikeaa löytää mitään positiivista, mutta ompahan ainakin pitkästä aikaa vaikka koko viikko aikaa puuhailla blogijuttuja! Olen salaa jo vähän ehtinyt ikävöidäkin kirjoittamista. On tämä kuitenkin aika iso osa koko harrastusta.

[![](/images/201511241148585047.jpg)](https://qpm.kda.mybluehost.me/wp-content/uploads/2016/03/201511241148585047.jpg)

Aloitimme viime vuoden lopulla **[Veljekset Wahlsténin](http://veljwahlsten.com/)** kanssa pienen suitsiprojektin, jonka tuloksia on isoiso ilo päästä nyt esittelemään. Ajatus lähti yllättäen siitä, että keksin Sotilaan tarvitsevan uudet suitset. Ja kyllä se oikeasti tarvitsikin. Oikeastaan minkään valmistajan valmismalleista ei sitä täydellistä settiä kuitenkaan löytynyt. Nyt kun lopputulosta katsoo, niin hyvä ettei löytynyt!

Wahlsténin oma nahkavarustesarja **[W-Profile](http://www.w-profile.com/)** pitää sisällään tottakai myös erilaisia suitsia. Yksinkertaisia, klassisesti muotoiltuja perusmalleja monenlaiseen käyttöön. Tottakai käsin valmistettuna, kasviparkitusta Tärnsjö-laatunahasta. Settiin voi valita niska- ja turpahihnan sekä otsapannan mielensä mukaan erilaisista vaihtoehdoista. Kaikki osat on saatavilla myös mittatilaustyönä.

[![](/images/suitset.jpg)](https://qpm.kda.mybluehost.me/wp-content/uploads/2016/03/suitset.jpg)

Mahdollisuudet eivät kuitenkaan pääty mittatilauksiin. Kun tuotteet tehdään alusta loppuun itse, käsin ja lähellä, on varaa soveltaa. Vain mielikuvitus on rajana. Halusin suitsiin leveän, isosti muotoillun niskahihnan, leveän pullback-turpahihnan ja jotain vähän erityistä. Sovittelin ja tutustuin ensin W-Profilen "perussuitsiin" ja mietin miten niitä haluaisin muokata. Olen hehkuttanut Wahlsténia jo niin moneen kertaan, ettei varmaan tarvitse erikseen mainita kuinka kivasti palvelu ja koko prosessi sujui!

[![](/images/201511241148581714.jpg)](https://qpm.kda.mybluehost.me/wp-content/uploads/2016/03/201511241148581714.jpg)

[![](/images/2015-12-23-2B01.08.22-2B1-300x193.jpg)](https://qpm.kda.mybluehost.me/wp-content/uploads/2016/03/2015-12-23-2B01.08.22-2B1.jpg)[![](/images/IMG_2449-300x200.jpg)](https://qpm.kda.mybluehost.me/wp-content/uploads/2016/03/IMG_2449.jpg)

Vasemmalla meidän omat suitsemme, oikealla W-Profilen perussuitset. Pidin edellisissä suitsissamme siitä, että leukahihna oli kiinni niskahihnassa. Se vain jotenkin toimi hyvin - pysyi paikallaan eikä puristanut tai ahdistanut mistään. Tavallinen leukahihna valuu vähitellen posken päälle (kuten tuosta oikeanpuolimmaisestakin kuvasta huomataan) eikä juuri jarrutakaan jos suitset meinaavat pyyhkäistä korvien yli. Meidän suitsissamme muotoilu korvien takaa on huomattavasti perusmallia ronskimpi, ja niskahihna tulee pidemmälle niskaan. Muotia tai ei, leveä niskahihna on ihan ykkösjuttu! Paine jakautuu niin paljon suuremmalle alueelle.

Tässä näkyy aika hyvin toteutuksen ainoa lapsus. Meidän suitsissamme turpahihna oli alunperin kiinni niskahihnan taaemmissa soljissa, poskihihnat etummaisissa. Eli eri päin kuin perusmallissa. Hihnat menivät päällekkäin ja ristiin. En tietenkään tajunnut vaihtaa hihnoja toisin päin heti, vaan vasta hyvän aikaa kuvien ottamisen jälkeen. Ongelma ratkesi helpommin kuin olisin ajatellutkaan..

[![](/images/2015-12-23-2B01.07.06-2B1.jpg)](https://qpm.kda.mybluehost.me/wp-content/uploads/2016/03/2015-12-23-2B01.07.06-2B1.jpg)

[![](/images/2015-12-23-2B01.07.36-2B1.jpg)](https://qpm.kda.mybluehost.me/wp-content/uploads/2016/03/2015-12-23-2B01.07.36-2B1.jpg)

Kalliitahan nämä ovat, ei siitä oikein mihinkään pääse. Kestävä suunnittelu, paras mahdollinen materiaali, käsityö ja kotimaisuus ovat kuitenkin sellaisia ominaisuuksia, jotka painavat paljon ainakin minun vaakakupissani. Yhteensopivia varaosiakin saa helposti, jos sellaisille tulee jostain yllätävästä syystä tarve. Tarkoitus kun olisi, että suitset kestävät vaikka hevonenkin vaihtuisi välissä. Ja näyttäväthän nämä aivan hitsin hyvältä! Kaikkia yksityiskohtia myöten niin tarkasti ja huolella tehty.

[![](/images/IMG_3551_.jpg)](https://qpm.kda.mybluehost.me/wp-content/uploads/2016/03/IMG_3551_.jpg)

Suitsiasian lisäksi mietittävänä olivat joululahjat. Äitini on koiraihminen, joten **W-Profilen kaulapannat** olivat aika luonnollinen valinta. Nämäkin on suunniteltu kestämään käyttöä, joten koirat voivat huoletta pyöriä näteissä kaulapannoissa kotipihalla ja tallissa. Iän myötä nahka vain pehmenee ja kuluu nätisti. Nämäkin ovat mittatilaustyötä - halusin pitkäkarvaisille koirille leveät pannat.

Sekä suitsia että kaulapantoja saa monessa eri värissä, esimerkiksi mustana ja konjakinruskeana. Koristereunoja ja pehmusteita on lisäksi saatavilla mm. valkoisena ja kultaisena. Mieluisa yhdistelmä löytyy varmasti!

[![](/images/2015-12-23-2B01.08.02-2B1.jpg)](https://qpm.kda.mybluehost.me/wp-content/uploads/2016/03/2015-12-23-2B01.08.02-2B1.jpg)

[![](/images/IMG_2977_-300x200.jpg)](https://qpm.kda.mybluehost.me/wp-content/uploads/2016/03/IMG_2977_.jpg)[![](/images/IMG_2980_-300x200.jpg)](https://qpm.kda.mybluehost.me/wp-content/uploads/2016/03/IMG_2980_.jpg)
