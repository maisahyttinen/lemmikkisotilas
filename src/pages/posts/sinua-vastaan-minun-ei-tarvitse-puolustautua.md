---
title: "sinua vastaan minun ei tarvitse puolustautua."
date: 2013-01-06
id: "1046"
slug: "sinua-vastaan-minun-ei-tarvitse-puolustautua"
coverImageId: ""
template: "page"
post_button_label: "Lue lisää"
---

Sovitellessani vanhoja varusteitani Sotilaalle kiitin onneani siitä, että hankin samoihin loimiin, suitsiin ja muihin perustavaroihin sopivan hevosen. Edellisellä kerralla kaikki oli haalittu kasaan aika kiireellä, mutta silti Sotilasta odottamassa oli aika kiva, toimiva ja hyvännäköinenkin setti. Tyttöväreissä! Jonkin verran varusteuusintoja olen kuitenkin joutunut tekemään kapean, kulmikkaan ja hieman rajumman hevosen vaihduttua pyöreään ja leppoisaan poniin. Aikaisemmin en juurikaan ole esitellyt varusteitamme, joten sen aika lienee nyt.

VARUSTEPOSTAUS I - RATSASTUSVARUSTEET

[![](/images/varusteet_2.JPG)](http://1.bp.blogspot.com/-heE_zYkIX7Q/UOlc4fhMhiI/AAAAAAAAEys/C-DekXY_qx8/s1600/varusteet_2.JPG)[![](/images/varusteet_1.JPG)](http://1.bp.blogspot.com/-WnnrVVjB_BU/UOlc4R4SUOI/AAAAAAAAEy0/nNaRwWs5WRI/s1600/varusteet_1.JPG)

Ei ollut yllätys, ettei kapea ja suurisäkäiselle tarkoitettu satula ole sopiva Sotilaalle, joten parin eri satulan kokeilemisen kautta päädyimme nykyiseen Masterin 17'' yleissatulaamme. Se on jo hieman vanhempi, mutta sopii hyvin niin hevoselle kuin minullekin. Normaalileveä satula käy yllättävän hyvin tuohon leveään poninselkään, vaikka nyt hieman reippaamman rasvakerroksen aikana kyljistä vähän napakka onkin. Mahavyö on hankittu Sotilaan ollessa vielä nykyistäkin tuhdimmassa kunnossa ja 130cm alkaa käydä pitkäksi. Nyt joustovyöhön totuttuani en enää koskaan vaihda joustottomaan! Satulan alla on HKM lampaankarvaromaani (paras ja vähän liian kallis hankinta minulle) ja kuvassa Horzen satulahuopa, kokoa pony..

[![](/images/varusteet_4.JPG)](http://2.bp.blogspot.com/-N_3oqeLB-Tc/UOlc5nxwzKI/AAAAAAAAEzI/n17IyXGjv8Q/s1600/varusteet_4.JPG)[![](/images/varusteet_5.JPG)](http://2.bp.blogspot.com/-PLOCeH7V7Go/UOlc6OXdf9I/AAAAAAAAEy8/QNJI4oE0Ef4/s1600/varusteet_5.JPG)

Kaikkien nahkavarusteiden on ehdottomasti oltava saman väriä, joten aikana ennen Sotilasta kaikki oli pitkään ruskeaa. Hankkiessani ensimmäistä omaa satulaani löysin muuten täydellisen yksilön, mutta jouduin luopumaan niin paljon pitämästäni ruskeasta. Vielä tälläkin hetkellä käytössä olevat sirot mustat suitset on hankittu silloin ja Sotilasta varten niihin on ostettu pehmeät kuminivelet D-renkailla ja Claridge Housen timanttiotsapanta. Toisina käyttökuolaimina meillä on paksut kolmipalat, jotka ovat tällä hetkellä ruskeissa kakkossuitsissa niittiotsapannan seurana. Tällä hetkellä käytössä on ohuet kumiohjat, jotka ovat osoittautuneet älyttömän hyviksi, vaikken muuten ole kumiohjien ystävä.

[![](/images/unknown_soldier10.png)](http://1.bp.blogspot.com/-2MIeMCG6OJ0/UOl2pe2PycI/AAAAAAAAE3M/g0vlQF6ydMc/s1600/unknown_soldier10.png)[![](/images/varusteet_3.JPG)](http://4.bp.blogspot.com/-J-PbWqMq5Ik/UOlc4j1_eQI/AAAAAAAAEyw/CbHLqFiZfqs/s1600/varusteet_3.JPG)[![](/images/varusteet_6.JPG)](http://1.bp.blogspot.com/-Y28GBCOvYvQ/UOl1Uo6cemI/AAAAAAAAE1M/Qkz4D4O9i3Y/s1600/varusteet_6.JPG)

Kaikkineen ratsastusvarusteemme on hyvin pelkistetyt ja ennen kaikkea helpot pukea päälle (inhoan ylimääräistä näpertelyä etenkin talvella). Mieluummin opettelen pärjäämään ilman lisävarusteita kuin puen hevosta tunnin ennen lenkillelähtöä, haha. Näiden lisäksi mukana on yleensä vain lyhyt estepiiska. Tarvittaessa käytössä on myös heijastinratsastusloimi, pinteleitä ja muuta pientä. Nämä tulevat esittelyyn sitten erikseen. Tykkäsittekö?

[![](/images/ak.png)](http://3.bp.blogspot.com/-TwYr6yqMu-0/UOl3FzfpWKI/AAAAAAAAE3U/pO6asbJqb2k/s1600/ak.png)
