---
title: "Ne kielsi aidan yli itse menemästä. Se ois liian itsekästä, pysy tässä."
date: 2015-09-20
id: "860"
slug: "ne-kielsi-aidan-yli-itse-menemasta-se-ois-liian-itsekasta-pysy-tassa"
coverImageId: ""
template: "page"
post_button_label: "Lue lisää"
---

[![](/images/IMG_0008_.jpg)](http://3.bp.blogspot.com/-i87h5VG8Tcc/Vf5mTSlCPhI/AAAAAAAAKGg/T41IJKIwEns/s1600/IMG_0008_.jpg)

Sotilas muutti perjantaina Lappeenrantaan! Päätämme parin kuukauden sairasloman tänään ja palailemme vähitellen normaaliin arkeen. Minä palaan koulun penkille heti huomenna. Sotilas matkusti jälleen hyvin ja vaikuttaisi viihtyvän uudessa kodissaan. Naapurin lehmät laiduntavat aivan tallin vieressä ja niissä on riittänyt ihmeteltävää, mutta muuten kaikki on sujunut rauhallisesti. Ratsastuksen osalta puitteet ovat kunnossa - käytössämme on jälleen ulkokenttä ja maneesi. Ei häiritse syyssateet! Joita epäilemättä riittää.. Toki Lappeenranta on itärajalla, mutta tuntuu silti hassulta, että tallin takaa alkavan lammen vastarannalla on oikeasti Venäjä.

[![](/images/IMG_0031_.jpg)](http://4.bp.blogspot.com/-8HCIvB0Kz0E/Vf5mTstQuuI/AAAAAAAAKGo/2svuGZJ6Iig/s1600/IMG_0031_.jpg)

Sotilaan ponilook on viety vielä asteen pidemmälle. Klippasin sen alkuviikosta uudelleen, jalkoja ja poskia myöten. Yllättävän paljon ehtii karva muutamassa viikossa kasvaa, vaikka täällä on vielä nautittu +20 asteisista aurinkopäivistä. En ole ratsuharjan suuri ystävä, mutta Sotilas hankasi kotona itseään sen verran havupuihin, ettei juuri muita vaihtoehtoja enää jäänyt.. Sen verran tuota harjaa on, että harvennysnyppimiselle olisi vielä isosti tarvetta. Sotilas on kuitenkin jouhistaan aika tarkka, tuskin ainakaan riemastuu nyppimisestä.

[![](/images/IMG_0025_.jpg)](http://1.bp.blogspot.com/-6SlTgelAI_s/Vf5mThsTIKI/AAAAAAAAKGk/QjNF6ylZgDQ/s1600/IMG_0025_.jpg)

Huomattavasti siistimpi se on onneksi tämmöisenä, ei kaduta. **Mitä tykkäätte?** Pari kuukautta tarhailua ja metsäkävelyitä näkyy kyllä, ja ruoka-aikaankin on oltu paikalla. Jossei takajalan kanssa tule suurempia yllätyksiä, niin ilo nähdä miltä Sotilas näyttää taas kuukauden päästä! Ainakin sillä on taas ihan hurja motivaatio lähteä töihin. Viime viikkoina on kyllä alkanut tuntua minustakin siltä, että hevosen selkään olisi syytä päästä aika pian. Eli mars tallille ja pullea my little pony liikkumaan!

[![](/images/IMG_0045_.jpg)](http://1.bp.blogspot.com/-yVn_DljIw3M/Vf5mT5CflNI/AAAAAAAAKGs/7cSBjnAVjoE/s1600/IMG_0045_.jpg)

Kuvista ja matkaseurasta kiitos Vilpulle :)

Sain keskiviikkona ajokortin ja puolen tunnin tallimatka on vielä vähän turhan jännä yksinään.

[![](/images/IMG_0054_.jpg)](http://2.bp.blogspot.com/-pA0Fq69nmJQ/Vf5mUFmDiXI/AAAAAAAAKGw/8K6TI04roYM/s1600/IMG_0054_.jpg)
