---
title: "ne mahtuu yhteen kouraan, joista varmasti tietää et ne näkee kun ne katsoo."
date: 2013-11-22
id: "935"
slug: "ne-mahtuu-yhteen-kouraan-joista-varmasti-tietaa-et-ne-nakee-kun-ne-katsoo"
coverImageId: ""
template: "page"
post_button_label: "Lue lisää"
---

Tämä marraskuu taitaa olla meidän osaltamme hiljaisin kuukausi puoleentoista vuoteen. Mitäpä sitä ulvomaan, mutta koulu ja jatkuva pimeys ovat tehneet päivistäni ihan riittävän raskaita. Vielä hieman raskaampaa olisi, jos kävisin täällä päivittäin kertomassa miten emme ole tehneet mitään. (Joo, sekin riivaa. Ei tunnu kivalta tajuta, ettei oikeasti ole tehnyt mitään.) Tämä harvakseltaan kirjoittelu on siis tuntunut oikeastaan ihan hyvältäkin. Muistattehan kuitenkin, että puhelimen kulkiessa mukana Instagramia ja Facebook-sivua tulee päiviteltyä huomattavasti blogia useammin! :)

Hassu pikku video Sarasta ja Sotilaasta viime sunnuntailta. Älytön tuuli sotki suunnitelmat täysin kaatamalla pihastamme puun tien yli, jonka vuoksi olimme jumissa kotipihalla paljon ajateltua pidempään. Loppujen lopuksi aikaa ratsastelulle jäi puolisen tuntia. Se käytettiin kuitenkin tehokkaasti hyväksi ja Sotilas sai pehmeän maistiaisen arkea. Tosiaan, sillä on ollut ratsastaja selässä viimeksi ties milloin. Melkein kuukausi sitten!? Siihen nähden homma sujui ihan näppärästi.

[![](/images/IMG_1866.jpg)](http://3.bp.blogspot.com/-ghJZIGw3188/Uo-su3OgvUI/AAAAAAAAHXc/QoVEs-55TPQ/s1600/IMG_1866.jpg)[![](/images/IMG_1906.jpg)](http://2.bp.blogspot.com/-ddW8Nm-X7yM/Uo-svEx6YSI/AAAAAAAAHXg/H31kK7qOVoE/s1600/IMG_1906.jpg)

Tosiaan, monen kuukauden polttopuut päättivät kirjaimellisesti tipahtaa taivaalta. Samalla kertaa kotiportti täyttyi palomiehistä ja vilkkuvaloista. Koko eläinryhmällä riitti kerrankin katseltavaa. Olen ihan tolkuttoman kyllästynyt kaikkeen kuramössöön (en kai toista itseäni, haha), etenkin nyt kun sekä Sotilas että Libby on keksinyt tarhassa piehtaroinnin riemut. Sotilas välttää piehtaroimista syksyn kuratarhassa yleensä viimeiseen asti, mutta loimi päällä se näköjään on mukavaa.. Olen toivottoman rakastunut tuohon Axiafin vaaleansinilimeen sadeloimeen, joka herkullisen ulkonäön lisäksi pitää syntisen hyvin vettäkin!

[![](/images/IMG_1532.jpg)](http://3.bp.blogspot.com/-SGTMhfI2b58/Uo-surv5lwI/AAAAAAAAHXk/s9zNqvQHyMw/s1600/IMG_1532.jpg)[![](/images/IMG_2092.jpg)](http://2.bp.blogspot.com/-67FNhrQ3CRI/Uo-svdqeEHI/AAAAAAAAHX0/3SW2e-WiwtE/s1600/IMG_2092.jpg)

Pari viikkoa sitten siivoilin verantaa. Kuivatusloimet pääsivät omaan naulakkoonsa, loput viikattiin jälleen nätisti paikoilleen ja kaikki muutkin tavarat korjattiin paikoilleen. Olen ihan tolkuttoman huono laittamaan tavaroita paikoilleen ja mittavalle siivoukselle olisi tarvetta kerran viikossa. Vaatteet lojuvat lattialla ja kaikki on aina kateissa.. Kuten oikeanpuolimmaisesta kuvasta voidaan päätellä, puuhailin jälleen tällä viikolla [**Valokuvaus Hehkun**](http://valokuvaushehku.fi/) kanssa. Mukaan tarttui kiva tuloste yhdesta viime kerran kuvasta ja toivottavasti pian esille tulee muutakin! Tällä kertaa olin kameran edessä ilman hevosta, mutta saatte silti maistiaisia iltapäivästä studiolla. Oli mahtavaa!

[![](</images/S2+(9).jpg>)](<http://3.bp.blogspot.com/-RWjX9I-90pI/Uo-yDv9Yq1I/AAAAAAAAHYE/4IW7l6v2oT0/s1600/S2+(9).jpg>)[![](</images/S2+(16).jpg>)](<http://2.bp.blogspot.com/-pPaJpmgZ09A/Uo-yD2G0BjI/AAAAAAAAHYI/5lAW_R9wXuQ/s1600/S2+(16).jpg>)

Tältä Sotilas näytti 28.12.2011 ensimmäisen klipperikokeiluni jälkeen. Viime talvena mokoma sai pitää karvansa, mutta parin viikon päästä edessä on jälleen parturointi. Saa nähdä mitä tällä kertaa keksitään! Maanantaina Toinen täydellinen mies tulee toivottavasti käymään kameran kanssa. Uusia ratsastuskuvia!

[![](/images/ak.jpg)](http://2.bp.blogspot.com/-NRJSkjLte94/Uo-ytA4FufI/AAAAAAAAHYY/-RTBeTqEnIk/s1600/ak.jpg)
