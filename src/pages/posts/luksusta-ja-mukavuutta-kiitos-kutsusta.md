---
title: "Luksusta ja mukavuutta, kiitos kutsusta."
date: "2015-04-08"
id: "882"
slug: "luksusta-ja-mukavuutta-kiitos-kutsusta"
coverImageId: ""
template: "page"
post_button_label: "Lue lisää"
---

Blogi saa vähitellen uutta ilmettä! Pitkästä aikaa. Vielä ei ole aivan valmista, mutta ehkä tuo bannerikin valmistuu aikanaan. Pakko myöntää, että olen aika pahasti ruosteessa grafiikkajuttujen suhteen. Yleensä olen tehnyt kaiken itse, mutta nyt on pakko pyytää vähän ulkopuolista apua. Ainakin lopputuloksesta tullee mahtava, yli vuoden epäedustavan kitkuttelun jälkeen!  
  

**Postaus toteutettu yhteistyössä Hööksin kanssa!**

  

[![](/images/IMG_2323_.png)](http://4.bp.blogspot.com/-Eod3Z7yYUAo/VR0O4d6EFBI/AAAAAAAAJeg/K32_1VKKdIU/s1600/IMG_2323_.png)

  

Kuukausi sitten [**Hööksiltä**](http://www.hooks.fi/) tarttui yritysesittelyn yhteydessä mukaan **Claridge Housen Hunter-suitset**. Olimme ehdottomasti uusia suitsia vailla - tähän asti käyttämämme suitset ostin Pennulle käytettynä vuonna 2010, jonka jälkeen ne periytyivät Kempsulle ja siirtyivät lopulta Sotilaan päähän. Harvaa varustetta on käytetty yhtä paljon. Mitään varsinaista vikaa niissä ei pientä kulahtamista lukuunottamatta ole vieläkään, mutta Sotilas ansaitsi jo _ihan omat_ suitset. Halusin yksinkertaiset ja helpot - nämä.

  

[![](/images/IMG_2604_3_.png)](http://4.bp.blogspot.com/-x42YnTtpqHU/VSJIHtT5a7I/AAAAAAAAJfM/qQF1PUiCnCs/s1600/IMG_2604_3_.png)[![](/images/IMG_2608_3_.png)](http://2.bp.blogspot.com/-ZvQHZvUVJ3I/VSJIHonjdaI/AAAAAAAAJfQ/j-a2yYKwXgw/s1600/IMG_2608_3_.png)

  
Muotoilu on erehdyttävän lähellä Dyonin Flat Leather -suitsia. Pikalukot poski- ja leukahihnoissa, leveä muotoiltu niskaosa, sileä turpahihna ja otsapanta, kokonaan irroitettava alaturpahihna. Hyvän näköistä ja käytännöllistä. Nahka on yllättävän hyvää - Claridge House on Hööksin edullisin suitsimerkki ja näilläkin suitsilla oli hintaa vain 65€. Harkitsin Dyonin vastaavia Horse Fair -messuilla, mutta etenkin nahan laadun perusteella (Flat Leatherit ovat Dyonin halvimpia malleja) totesin, että näissä Hööksin suitsissa on hinta-laatu -suhde huomattavasti paremmin kohdallaan. Pehmeää ja kaikkineen hyvän tuntuista/näköistä "sisäänajamattakin". Kiilto aavistuksen häiritsee minun silmääni, mutta se toivottavasti vähän tasoittuu käytön ja rasvauksen myötä.

  

[![](/images/IMG_2573_2_.png)](http://4.bp.blogspot.com/-SqRO47VzHbU/VSJISHnoWKI/AAAAAAAAJfc/JZvuQXe-Nq4/s1600/IMG_2573_2_.png)

  

[![](/images/IMG_2575_3_.png)](http://2.bp.blogspot.com/-d8luhbC86nI/VSJISOWKdeI/AAAAAAAAJfo/LM4WhheBme0/s1600/IMG_2575_3_.png)[![](/images/IMG_2580_3_.png)](http://1.bp.blogspot.com/-uLI5nvyWmA8/VSJISF5fTRI/AAAAAAAAJfg/uEy89JtAEFM/s1600/IMG_2580_3_.png)

  
Sievät katsella ja kätevät käyttää. Tykkään pikalukkokiinnityksistä ja etenkin tuo leukahihnan kiinnitys on kiva. Ohjien pikalukot olisivat todennäköisesti paremmat ilman noita "taustalätkiä". Kuolaimia pitelevissä pikalukoissa ne taas ovat älyttömän kätevät ja säästävät todennäköisesti turpahihnaa aika paljon. Alaturpahihnan kiinnitys leuan alla on kätevä myös. Sotilas käyttää yleensä cob-kokoisia suitsia, mutta silmämääräisesti cobit näyttivät älyttömän pieniltä. Nämä ovat fullit ja sopivat aika kivasti. Hööksin suitset ovat ilmeisesti kaikki aika pientä mitoitusta, joten kannattanee valita normaalia kokoa yhtä suuremmat. Säätövaraa on reilusti. Leukahihna on mitoitettu paljon reilumman kokoiseen päähän, mutta turpahihnat ovat yllättävän lyhyet. Meidän päähämme oikein sopivat.  
  

[![](/images/IMG_2384_.png)](http://2.bp.blogspot.com/-zPlhG9Mz7W8/VSVJuNPUKVI/AAAAAAAAJgQ/QDB3NRcyzJk/s1600/IMG_2384_.png)

  
  

**[Käykää kurkkaamassa aikaisempi Hööks-postaus täältä!](http://arvaamattomasti.blogspot.fi/2015/03/kaikki-ja-parhaimmillaan-vielakin.html)**
