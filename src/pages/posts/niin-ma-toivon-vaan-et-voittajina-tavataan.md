---
title: "niin mä toivon vaan, et voittajina tavataan."
date: 2012-10-14
id: "1085"
slug: "niin-ma-toivon-vaan-et-voittajina-tavataan"
coverImageId: ""
template: "page"
post_button_label: "Lue lisää"
---

[![](/images/IMG_2113.jpg)](http://3.bp.blogspot.com/-Kt747UR2AGI/UHsOzNoXxpI/AAAAAAAABqA/9B8Gmlrf9W4/s1600/IMG_2113.jpg)

c. Anniina Suojanen

Mä en tiedä miten päin pitäis olla! Ajatus ei pysy kasassa millään, mutta yritetään.. Jouduttiin odottelemaan vähän turhan pitkään ennen omaa vuoroamme ja Sotilas olisi voinut olla paremmallakin tuulella. Itseäni jännitti ihan kamalasti vielä kehässäkin odottaessa ja kai se tarttui vähän hevoseenkin. Suorituskin oli sen mukainen. Esillä seisominen meinasi tuottaa ylitsepääsemättömiä vaikeuksia ja lopputulos muistutti ilmeisesti erehdyttävästi lehmää, ainakin arvostelupaperin huomautuksesta päätellen.. Liikkuminen onnistui seisomista paremmin ja luojan kiitos selvittiin kunnialla loppuun saakka. Ilmeisesti kaikki ei mennyt ihan niin huonosti kuin miltä itsestäni tuntui ja saimme punaisen ykkösruusukkeen.

Loppukehässä oltiinkin jo paljon paremmalla tuulella, vaikka odottelu ei oikein olisi kelvannut vieläkään ja Sotilaan mielestä kaikkien kivojen ponien yli olisi voinut vaikka kiivetä takana hissuttelun sijaan. Onnistuimme kuitenkin paljon paremmin kuin edellisellä kerralla ja olisin voinut itkeä jo siinä vaiheessa kun tuomari pyysi meitä jäämään kehään. Sen jälkeen Sotilaskin käyttäytyi arvonsa mukaisesti ja rauhoittui aloilleen riviin erikoispalkintojen jakoa varten. Saimme erikoispalkinnon jota olisin vähiten osannut odottaa: tuomarin mukaan päihitimme näyttelyyn osallistuneet arabit ja muut liitokaviot hyvin tasapainoisella ja miellyttävällä liikkumisella ansaiten lennokkaimman liikkujan palkinnon. Kuulemma Sotilas on sinut itsensä ja liikkumisensa kanssa ja sen perusteella näyttelyn paras liikkuja.

Olin haljeta ylpeydestä erikoispalkinnon ja Sotilaan saamien kehujen jälkeen, mutta ei se siihen jäänyt. Erikoispalkintoonkin johtaneista syistä olimme myös Best In Show:n kolmansia! Päivän päätteeksi Sotilaan suitsiin siis ripustettiin vielä kolmaskin ruusuke ja nyt yöpöydälläni on Sotilaan ja Toisen täydellisen miehen yhteisvalokuvan seurana pokaali. Loppujen lopuksi hienommin ei olisi voinut mennä! Kaiken lisäksi BIS I:n sai unelmaponi Lena ja Sara. Sen lisäksi Lena palkittiin näyttelyn parhaana hevosena, vaikkei se niin kovin mittavan kokoinen olekaan. Hurjan hienot karvamassut!

_"Melko sopusuhtainen. Saisi olla ryhdikkäämpi. Alas liittyvä kaula. Pitkä mutta pysty lapa. Hyvä säkä ja rungon syvyys. Luisu lautanen. Vahva luusto jaloissa. KJT vennot vuohiset. MEJ hajavarpaiset ja kerii. Matkaavoittava, irtonainen käynti. Tahdikas, tasapainoinen ravi. Hyvässä kunnossa."_

[![](/images/ak.jpg)](http://1.bp.blogspot.com/-m99f-Gro23A/UHsdeDNQr8I/AAAAAAAABrA/FXMeN1vJ3Fk/s1600/ak.jpg)
