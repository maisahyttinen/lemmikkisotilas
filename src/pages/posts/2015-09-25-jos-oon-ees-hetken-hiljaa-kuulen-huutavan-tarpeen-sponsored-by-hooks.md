---
title: "Jos oon ees hetken hiljaa, kuulen huutavan tarpeen. Sponsored by Hööks."
date: "2015-09-25"
id: "857"
slug: "jos-oon-ees-hetken-hiljaa-kuulen-huutavan-tarpeen-sponsored-by-hooks"
coverImageId: ""
template: "page"
post_button_label: "Lue lisää"
---

Vajaat pari viikkoa sitten osallistuin **[Siirin](http://skaskinen.blogspot.fi/)** järjestämään bloggarimiittiin **Raision [Hööksillä](http://www.hooks.fi/)**. (Käy lukemassa postaus _[täältä](http://arvaamattomasti.blogspot.fi/2015/09/bloggermeetup-newforhorse-hooksfinland.html)_!) Totta puhuen alan hukkua vähitellen kaikkeen tähän hevostavaraan, mutta viime talven märät ja palelevat varpaat alkavat olla taas niin hyvin muistissa, että Hööksiltä tarttui mukaan kenkäpari. Ensimmäiset "oikeat" saappaani. Hintaa näillä on 136e.

  

[![](images/IMG_1195_.png)](http://2.bp.blogspot.com/-98tbrKkNfyo/VfWpHhMIVhI/AAAAAAAAKB0/MmKTEBsQdOo/s1600/IMG_1195_.png)

  

Tarkemmin sanoen **[CRW:n Somerset -saappaat](http://www.hooks.fi/produktsida/saappaat-somerset-crwr/60163/60125/)**. Ruskeaa vettähylkivää nahkaa, ohuella syysvuorilla. Ihan hillittömän tyylikkäät, pehmeät ja sirot. Saappaiden ei ole tarkoitus olla täyspitkät tai säärenmyötäiset. Koossa 38 normaalileveä varsi on 40,5 senttiä korkea ja 39 senttiä leveä. Leveällä varrella senttejä on muutama enemmän. Minun lyhyissä tikkusäärissäni nämä ovat kuitenkin aika lähellä täyspitkää. Voisivat olla ylhäältä hieman kapeammat, mutta materiaali on ihanan pehmeää ja saappaat istuvat leveinäkin hyvin.  
  

[![](images/IMG_1221_.png)](http://4.bp.blogspot.com/-nmW2ogMQJSY/VfWs9ecysqI/AAAAAAAAKCc/CMj12LroJss/s1600/IMG_1221_.png)

  
Tallikäytössä saappaat ovat osoittautuneet älyttömän mukaviksi! 38 on minulle ehkä puoli kokoa liian suuri (ohut villasukka mahtuu hyvin), mutta istuvat ohuenkin sukan kanssa sen verran hyvin, ettei lyhytvartinenkaan sukka mene rullalle. Ohut vuori on paljon lämpimämpi kuin odotin - helposti palelevat jalat hikoavat puuhaillessa vaikkei iltaisin ole enää kymmentäkään astetta lämmintä. Pehmeä nahka tekee näistä mukavat kävellä ja käyttää tallitöissä. Varret kuitenkin painuvat nilkasta nopeasti, mikä on minun tapauksessani lähinnä positiivinen asia (varsi ei tule aivan polvitaipeeseen sakka). Pitää hankkia saapastuet säilytystä varten.  
  

[![](images/IMG_1225_.png)](http://2.bp.blogspot.com/-vsSMxwGoaV8/VfWs9VT443I/AAAAAAAAKCg/t5QQf_-Dyjo/s1600/IMG_1225_.png)

  
Olen ehtinyt ratsastaa näillä nyt pari kertaa. Päälimmäiset kokemukset ovat lähinnä positiivisia! Ihan yhtä pehmeä ja mukavat jalassa kuin tallissakin, mutta nappaavat satulaan kiinni todella tiukasti. Polvipaikkaisten grippihousujen kanssa meinasi käydä pohkeen käyttö vähän ongelmalliseksi, kun jalka oli polvesta pitkälle pohkeeseen ihan liimattu satulaan. Totuttelukysymys tottakai, mutta todennäköisesti nämä eivät löydä paikkaansa ainakaan kentällä ratsastaessa. Sen sijaan en malta odottaa, että pääsen vähän reippaammin maastoon! Varretkin ovat painuneet nyt sen verran, etteivät ota polvitaipeeseen lyhyemmilläkään jalustimilla. Jossei näiden kanssa pysy maastossa kyydissä niin ei sitten millään.  
  

Meillä on koulusatulassa poni-/lasten koon jalustimet ja saappaat mahtuvat tässä koossa leveytensä puolesta ihan hyvin niihinkin.

  

[![](images/IMG_1235_.png)](http://4.bp.blogspot.com/-ZtJkos29iNw/VfWs-l9T1RI/AAAAAAAAKC0/tqOQ_JIkq00/s1600/IMG_1235_.png)

  
Hööks lupaa, että saappaat ovat vedenpitävät. Vesilätäköissä en ole vielä hyppinyt, mutta ainakin ruoka-astioita ja kuolaimia pestessä saappaat ovat hylkineet vettä kivasti. Muutenkin kovin helpot puhdistaa! Karsinan siivouksen tai märällä pihalla rypemisen jälkeen saa harjattua nopeasti siistiisti. Pyyhkimällä kuin uudet. Sovituksessa saappaat jättivät varresta vähän väriä vaaleansinisiin farkkuihin (lähti kuitenkin pesussa). Olen käyttänyt näitä nyt aluksi lähinnä tummien housujen/sukkien kanssa. Eilen vaaleanruskeat sukat olivat ihan siistit vielä ratsastuksen jälkeenkin, joten värin irtoaminen taisi olla ohimenevää. Värjättyä nahkaa kun ovat.  
  

[![](images/IMG_1209_.png)](http://4.bp.blogspot.com/-wtNtgICPq_U/VfWs9OPwl6I/AAAAAAAAKCk/gIvxDzhxAXE/s1600/IMG_1209_.png)[![](images/IMG_1231_.png)](http://3.bp.blogspot.com/-pDjrFUbzjFI/VgUSFtodWnI/AAAAAAAAKHk/kANoTufBodc/s1600/IMG_1231_.png)

  
Saappaiden ulkonäkö on oikeastaan yllättänyt positiivisesti. Ne eivät näyttäneet verkkokaupassa eivätkä oikeastaan vielä hyllyssäkään niin hyvältä kuin jalassa. Tykkään älyttömästi punaruskeasta väristä ja nyt käytön myötä kivasti asettuvasta nahasta. Kaikki postauksen kuvat on otettu ensimmäisellä käyttökerralla, jonka jälkeen saappaat ovat etsineet muotoaan ihan jonkin verran. Ehdottomasti vielä parempaan suuntaan. Materiaalin lisäksi tykkään yksityiskohdista - CRW-napeista varsissa, painatuksista kantapäissä ja nauhoista varressa. Kaikissa käyttämissäni CRW-tuotteissa merkki on onnistuttu sijoittamaan aina niin, että se on lähinnä tyylikäs koriste. Varren yläreunassa olevat nauhat eivät toimi kiristystarkoituksessa, mutta ovat ihan hauskan näköinen yksityiskohta.  
  

[![](images/IMG_1263_.png)](http://3.bp.blogspot.com/-8mlNs5QGelM/VgUSFmQoACI/AAAAAAAAKHs/qH02_7yG2qk/s1600/IMG_1263_.png)[![](images/IMG_1268_.png)](http://4.bp.blogspot.com/-tev3C5kZ1rM/VgUSFk6w3JI/AAAAAAAAKHo/ufjWFbyL5To/s1600/IMG_1268_.png)

  
Nahka itsessään ei ole vedenpitävä materiaali. Siitä tulee vesitiivis vain pinnoitteella/rasvalla. Käytön myötä saappaidenkin alkuperäinen pinnoite kuluu ja nahka käy päästämään vettä läpi. Toisin kuin monen keinomateriaalin kohdalla, nahkaa pystyy huoltaa ja hoitaa vuositolkulla vielä alkuperäisen vedenpitävyden kadottuakin. Aivan näitä saappaita varten ostin hieman alle 10 eurolla **Shoe therapy -vahan** (ei löydy verkkokaupasta). Sen pitäisi suojata nahkaa naarmuilta ja kulumiselta sekä pitää saappaat vedenpitävinä pidempään.
