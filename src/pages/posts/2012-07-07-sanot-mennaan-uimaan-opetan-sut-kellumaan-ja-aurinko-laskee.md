---
title: "sanot mennään uimaan, opetan sut kellumaan. ja aurinko laskee."
date: "2012-07-07"
id: "1114"
slug: "sanot-mennaan-uimaan-opetan-sut-kellumaan-ja-aurinko-laskee"
coverImageId: ""
template: "page"
post_button_label: "Lue lisää"
---

Huhhuh, ehdimpäs käymään täälläkin! Eiliseen mahtui lähinnä tupsujalkoja ja iltauinti oman pullavan kanssa. Tänään sain nukkua rauhassa ja vasta parin tunnin päästä pitää lähteä. Tottakai joka kesä pitää viettää vähintään yksi ilta helteisellä heinäpellolla ja kuumassa kuivurissa, joten ilta menee mukavasti heinähelvetin merkeissä. Huomenna voikin lähteä toisen täydellisen miehen mukana mökille!

  

[![](/images/IMG_5164.png)](http://3.bp.blogspot.com/-b7AvPWK8fNw/T_gKGzpggPI/AAAAAAAAA0Y/XB40I8Om1JE/s1600/IMG_5164.png)

  
Tällä kertaa päästiin järveen asti! Edellisellä yrityksellä (alempana kuvissa näkyvän miniputte Surakan ja arabitoveri Kiiran seurassa) päättyi rannalle - ukkonen piti huolen, ettei veteen ollut asiaa. Eilen mukana oli Sotilas ja molemmat miniputteystävät. Sotilas meni veteen mielellään eikä ensikertalaisella Surakallakaan kauaa mennyt keksiä, että vedessä on turvassa inhottavilta paarmoilta.  
  
[![](/images/IMG_5205.png)](http://1.bp.blogspot.com/-dkMkjhJyWd4/T_gJ_qGgWDI/AAAAAAAAA0A/vo99JnR2pv4/s1600/IMG_5205.png)Sotilaan kanssa menttiin tällä kertaa paljon viime kertaa syvemmälle. Sukeltelu oli ilmeisesti mukavaa ja hömppä heppa olisi mielellään uiskennellut paljon kauemmas rannasta kuin itse uskalsin. Lenan selässä tuntui villiltä sen uidessa, mutta Sotilaan selässä se tuntuu vielä huomattavasti hurjemmalta. Ilmeisesti kaveri osaa kuitenkin uida ihan hyvin, tai ainakaan vielä emme hukkuneet..  
  

[![](/images/IMG_5053.png)](http://4.bp.blogspot.com/-36QAm3LaUzM/T_gKM-ePP1I/AAAAAAAAA0o/oGP4TRGyCvo/s1600/IMG_5053.png)[![](/images/IMG_5134.png)](http://4.bp.blogspot.com/-QUQCf-CAeB8/T_gKKAEbfBI/AAAAAAAAA0g/nZTmHs3ul3k/s1600/IMG_5134.png)

  
Toisesta pikkuputteystävästä ei valitettavasti ole kuvia, mutta Surakasta on muutama ihan hauska kuva. Sen sukeltelua olisi ollut hauskaa kuvailla enemmänkin. Koko ratsukko taisi tykästyä touhuun sen verran, että saatamme saada uimaseuraa vielä uudelleenkin. Ja tottakai Sotilasta kiukutti jäädä taka-alalle, kuten kuvista voi havaita..
