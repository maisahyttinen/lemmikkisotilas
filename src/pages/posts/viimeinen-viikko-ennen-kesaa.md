---
title: "viimeinen viikko ennen kesää."
date: 2012-05-28
id: "1125"
slug: "viimeinen-viikko-ennen-kesaa"
coverImageId: ""
template: "page"
post_button_label: "Lue lisää"
---

Ylläri, etten saanut tätä sittenkään kirjoiteltua silloin joku päivä kun piti. Ratsastaminen ja matematiikka ja nukkuminen meni sittenkin tietokoneen edelle. Pitkästä aikaa nukuin parina yönä niin paljon kuin mieli teki. Viime viikon jälkeen oli taas kyllä tarvettakin. Keskiviikkona ja torstaina olin toisen täydellisen miehen mukana katsomassa Kymi Sinfoniettaa (eli sen kaikenlaisia siistejä ja jänniä pianonsoittojuttuja!) ja koeviikko alkoi torstaina ihanasti ruotsilla.. Nyt jäljellä on luojan kiitos enää historia, matikka ja englanti.

[![](/images/IMG_0667.jpg)](http://4.bp.blogspot.com/-dH5Q6hc3bP8/T8EzksQ8SEI/AAAAAAAAArA/MtNMxZECuhM/s1600/IMG_0667.jpg)

Sotilaalla ratsastaminen tuntuu edelleen oudolta. Se on tukeva, rauhallinen ja turvallinen muttei liiku ratsastajan kanssa yhtään niin ketterästi ja tasapainossa kuin Pentu. Hevonen kahdella askellajilla kolmen sijaan on tuttuakin tutumpi juttu, mutta kyllä Pennun hyvää laukkaa on ikävä. Kesällä on ehkä käytävä aina välillä ratsastamassa laukkaavalla hevosella ennen kuin Sotilas keksii miten se tapahtuu. (Hahah Sotilaan kesäkavereista löytyisi kyllä poni viidelläkin askellajilla.)

Lauantaina lihava kokeili ensimmäisen kerran mitä tapahtuu jos ympyröiden ravailun pellolla vaihtaa kiemurteluksi ja venkoiluksi. Sotilaan kannalta ei käynyt hyvin, mutta raviympyrät jatkuivat hetken kauniisti ja palkinnoksi käytiin hölköttelemässä maastossa. Oikeastaan olen oikein tyytyväinen. En koskaan löydä yhtä nopeaa ja fiksua oppijaa kuin Pentu. Sen jälkeen mielenkiinto kenttätyöskentelyyn millä tahansa muulla hevosella on niin pohjalla, että luotettava ja kaikkia mahdollisia temppuja testaamaton maastoilukaveri on paras mahdollinen hevonen minkä voi saada.

Lauantain kuvia löytyy muutama lisääkin, [täältä](http://maisaw.otukset.fi/kuvat/2012/Tallit+ja+yksitt%E4iset+hevoset/Unknown+Soldier/26.5.2012/).

[![](/images/IMG_0673.jpg)](http://2.bp.blogspot.com/-5QH3nWifWr8/T8EzmgCmzNI/AAAAAAAAArI/vlvs3TB0-NM/s1600/IMG_0673.jpg)[![](/images/IMG_0658.jpg)](http://1.bp.blogspot.com/-rskjL0Y4JWk/T8EzjGH1aWI/AAAAAAAAAq4/CRukCdGFP4A/s1600/IMG_0658.jpg)[![](/images/IMG_0651.jpg)](http://2.bp.blogspot.com/-Hsx7QKx7Ios/T8EzhGtlKBI/AAAAAAAAAqw/n-U-f2Xx4NU/s1600/IMG_0651.jpg)

Muutto lähestyy! Tällä viikolla Sotilas pitäisi hakea uuteen väliaikakotiinsa. Se saa laidunkaverikseen 3-vuotiaan lämminveritamman, joka pääsi laitumelle jo viikonloppuna. Ensimmäisen viikon uittelukaveri viettää riparilla, joten taidamme Sotilaan kanssa ihan vain katsella lähellä olevaa junanrataa ja käydä ehkä kävelemässä vähän jossain. Järveen mennään heti kun mahdollista! Kuulin Sotilaan entiseltä hoitajalta, että se on käynyt uimassa ennenkin. Veden kanssa ei siis luulisi olevan ongelmaa. (Joskaan uiminen ei kuulemma ole ollut toverin vahvin laji, haha.)
