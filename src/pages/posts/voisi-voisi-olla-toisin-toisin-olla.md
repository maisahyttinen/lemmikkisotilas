---
title: "voisi voisi olla, toisin toisin olla."
date: 2013-06-07
id: "998"
slug: "voisi-voisi-olla-toisin-toisin-olla"
coverImageId: ""
template: "page"
post_button_label: "Lue lisää"
---

[![](/images/1.png)](http://1.bp.blogspot.com/-pZLDV1mDe9w/UbIFn8ruEDI/AAAAAAAAF9o/iIQhaoV0gR4/s1600/1.png)

Terveisiä tupsulasta! Vastapainoksi alkuviikon helteille tänään ukkosti ja satoi vettä. (Ilmeisesti joka kesä täytyy kastua läpimäräksi vähintään yhtenä työpäivänä?) Olen avustajana pienten lasten hevosenhoitoleireillä, joten työnkuvaan on kuulunut perusasioiden harjoittelua pääasiassa pikkutytöistä koostuvan ihailtavan innokkaan lauman kanssa. Seuraava leiri alkaa vasta sunnuntaina, joten tänään ohjelmassa oli hevosten liikuttamista, lähinnä juoksuttaen. Olisi ihanaa päästä Sotilaankin kanssa kunnon irtojuoksutusaitaukseen! (Ei sillä ettenkö viihtyisi siellä tupsujalkojenkin kanssa. Makeeta touhua!)

Uudet lukijat varmasti miettivät mikä tämä tupsujalkajuttu on. Itsellenikin hieman epäselvän kuvion kautta päädyin vuonna 2008 osallistumaan ihanan täplä-ällän [Lenan](http://maisaw.otukset.fi/kuvat/2010/Hevoset+ja+tallit/Lena+ja+Billy/) kanssa laukkakilpailuihin Porvoossa ja sen jälkeen tupsujalkojen vuosien varrella kasvanut lauma on kuulunut elämääni säännöllisen epäsäännöllisesti. Viimeaikoina olen ollut apulaisena kesäisin ja aina tarvittaessa. Ammatiltaan nämä ihan huisin kivat työkaverit ovat terapiahevosia, joten välillä työpäivät ovat olleet aika kasvattavia kokemuksia. Tavallisiin päiviin kuuluu kuitenkin lähinnä eri ikäisiä ratsastustuntilaisia ja hevosten liikuttamista.

Olen huomannut, että miellekästä hevostouhua on ravitallien ulkopuolellakin (vaikka ravitallin arkea välillä kaipaankin). Myös tasapainoisissa ja rauhallisissa hevosissa on ehdottomasti puolensa enkä irvistä enää jutuille kylmäverisistä. Ehkä minullakin on vielä jonain päivänä oma tuhatkiloinen ystävä? Hyvin koulutettu ja mukava sellainen. (Ihan niin kuin [Fritte](http://maisaw.otukset.fi/kuvat/2012/13.7.2012+Fritte/)!) Olen saanut myös mahdollisuuden opettaa ja huomannut miten vaikeaa on jakaa omat tietonsa ja taitonsa eteenpäin. Toisaalta en enää ihmettele miksi joku tahtoo tehdä niin. (Kaikesta uudesta kiinnostuneet lapset ovat ihania!)

[![](/images/6.png)](http://3.bp.blogspot.com/-C0pY7bpnI-w/UbIFrIHDwoI/AAAAAAAAF-Q/fmpOyb88R5s/s1600/6.png)[![](/images/7.png)](http://2.bp.blogspot.com/-IxpNl5HRf_U/UbIFsgsPcII/AAAAAAAAF-g/X-JvrKxpndg/s1600/7.png)

[![](/images/4.png)](http://1.bp.blogspot.com/-CMLisLwLuJ8/UbIFqrO7aOI/AAAAAAAAF-M/ZYD6epQY618/s1600/4.png)[![](/images/3.png)](http://2.bp.blogspot.com/-5wUE3guFsmQ/UbIFn5JeGHI/AAAAAAAAF94/50EdK-YQ8ag/s1600/3.png)[![](/images/5.png)](http://1.bp.blogspot.com/-81C2cqguxUQ/UbIFrEyvMrI/AAAAAAAAF-U/4wn_HRHJvwk/s1600/5.png)

Alla lemppaririiviöt - Näsvallens Pors ja Broängens Mittimellan! En ole yhtään shetlanninponi-ihminen, mutta lasten lempparista on tullut yksi minunkin suosikeistani (ihmekös, kultainen herrasmies) ja viimeistään tänään joukkoon liittyi myös uskomattoman pieneen poniin piilotettu suurensuuri vintiö! :)

[![](/images/8.png)](http://3.bp.blogspot.com/-KRhlJ_9Poaw/UbIFsw9ZVLI/AAAAAAAAF-k/mR0fAuXzve8/s1600/8.png)

[![](/images/ak.png)](http://1.bp.blogspot.com/-LjGu59GJ_Rg/UbIGLFsIhUI/AAAAAAAAF-o/k8hQO_V8Nks/s1600/ak.png)
