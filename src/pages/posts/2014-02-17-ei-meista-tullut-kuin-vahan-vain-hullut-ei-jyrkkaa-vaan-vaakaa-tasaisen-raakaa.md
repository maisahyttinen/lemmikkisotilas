---
title: "ei meistä tullut kuin vähän vain hullut. ei jyrkkää vaan vaakaa, tasaisen raakaa."
date: "2014-02-17"
id: "918"
slug: "ei-meista-tullut-kuin-vahan-vain-hullut-ei-jyrkkaa-vaan-vaakaa-tasaisen-raakaa"
coverImageId: ""
template: "page"
post_button_label: "Lue lisää"
---

Hehe, olen laiskotellut blogin kanssa ihan luvattoman paljon parin viime kuukauden aikana! Tosin tällä välin sain hoidettua viimeisetkin ehdottoman pakolliset koulutyöt (rennolla 15 kurssia ja kolme päivää aikaa -tahdilla), selvisin penkkareista ja ihme kyllä risteilystäkin. Nyt uskallan luvata herättäväni blogin taas henkiin. Tämä viikko menee vielä häsläillessä siellä täällä, mutta huomenna haen pitkästä aikaa lainakameran ja kiitos hiihtoloman, on ensi viikolla kuvaajakin käytettävissä joka päivä! Täällä on monta päivää satanut vettä ja jo ennestäänkin vaatimaton lumikerros hupenee hupenemistaan. Libby tiputtaa talvikarvaa kovaa vauhtia, Sotilas ulkoilee huoletta nakuna ja etenkin jälkimmäisellä alkaa olla kevättä pahasti rinnassa. Mut ei se mitään, loikkikoot! Kengättömät kaviot tuntuu olevan kevyet eikä hokeitta käy mitään ikäviä haavereitakaan. (Vuolin Sotilaan itse vähän aikaa sitten! Oikein hyvällä menestyksellä.)

  

  

  

[![](/images/kettu.png)](http://1.bp.blogspot.com/-t6XLyFsG3ZE/UwJ3NJA4iBI/AAAAAAAAH6Y/4QliGuKDpj0/s1600/kettu.png)[![](/images/lettusii.png)](http://1.bp.blogspot.com/-YAi0poLgKHg/UwJ3OkjHvPI/AAAAAAAAH60/N3bUi8rdVyM/s1600/lettusii.png)  

**Katsokaa video tietenkin HD:na!**

  
Torstaina kettu juhli selviämistään kolmesta ihan älyttömän nopeasti kuluneesta vuodesta, paistoi lettuja parhaiden ystävien kanssa ja tanssi illalla Amarillossa. Perjantai ja lauantai meni harhaillessa aivan liian suuressa laivassa melkein 3000 muun abin kanssa ja nyt on kieltämättä kaikkensa antanut olo. Seuraavien viikkojen ohjelmaan kuuluu psykologiaa, matikkaa ja paljon Sotilasta! Yksi "pikku" yllärikin on odottamassa! Jotain ihan tajuttoman huisia! Kyl tää taas tästä, uskoisin ainakin.  

_tänä yönä, jee_

_meil on sangriaa ja karnevaalit_

_meil on tequilaa ja kasvomaalit_

_o-o-ooooo ..._

  

[![](/images/kenkuu.png)](http://2.bp.blogspot.com/-MXuAIq7KQrM/UwJ3N-Xmy0I/AAAAAAAAH6w/U6YcxZJ1Fyc/s1600/kenkuu.png)[![](/images/helyi.png)](http://3.bp.blogspot.com/-UsVsuaQ6EAg/UwJ3N1Mh4VI/AAAAAAAAH6o/yArkQI6Xipo/s1600/helyi.png)
