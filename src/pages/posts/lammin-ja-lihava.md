---
title: "lämmin ja lihava."
date: 2012-06-04
id: "1122"
slug: "lammin-ja-lihava"
coverImageId: ""
template: "page"
post_button_label: "Lue lisää"
---

26km pyöräily ja reilun parin tunnin tallipäivä meni ihan urheilusta. Huomenaamulla on turha haaveilla pienimmästäkään notkeudesta.. Etenkin kun eilisen uimareissun jäljiltä on vanhojakin jumeja. Sivuseikkoja. Oli hieno päivä ja onnistuin käyttämään sen vaikka lomafiilistä ei vieläkään ole näkynyt.. Päivän anti on lähinnä hippasen järkyttävää näin jälkikäteen.

[![](/images/IMG_1619.jpg)](http://1.bp.blogspot.com/-Yck6-JQL660/T80V723v3bI/AAAAAAAAAuo/Zu1l0ajpcyc/s1600/IMG_1619.jpg)

En tajua miten nopeasti hevonen voi lihoa.. Ei laitumilla kauaa ole ollut mässättävää loputtomiin. Sitäkään en oikein jaksa sisäistää, miten tuo rasvakerros poistetaan loppukesästä. Sillä kun on vielä 26 päivää aikaa kasvaa rajattomasti. Kohta ollaan jo pahemmassa tilanteessa kuin mistä syksyllä aloitettiin. Onneksi en kuitenkaan taida olla ainut hevosenomistaja joka miettii samaa. Ja ainakin toistaiseksi meillä on jalat olleet tällä hetkellä paremmassa kunnossa kuin missään vaiheessa aiemmin joten ehkä ne kestävät kantaa "muutaman" ylimääräisenkin kilon ennen kuin niistä päästään taas eroon..

[![](/images/IMG_1599.jpg)](http://4.bp.blogspot.com/-1OWMopJ1Az4/T80V1M3Jr1I/AAAAAAAAAuY/-RVsHgtq3lI/s1600/IMG_1599.jpg)

Toisaalta ihan kiva, että voin tarjota kaverille syötävää ja seuraa johon se on ilmeisesti tykästynyt itsekin. Eikä se voi kauhean huonosti voida. Ainakaan kiillosta päätellen. Rumasta karvasta huolimatta. Sekin vaihtuu onneksi vähitellen ja ehkä jo elokuussa näyttää siltä, miltä kaikkien muiden karva näyttää nyt.

[![](/images/IMG_1602.jpg)](http://3.bp.blogspot.com/-VXVWFFiZJZI/T80V4Ql2X8I/AAAAAAAAAug/0795PVsXiZ0/s1600/IMG_1602.jpg)[![](/images/IMG_1628.jpg)](http://3.bp.blogspot.com/-DaHwgisSsxk/T80V-jbdFVI/AAAAAAAAAuw/jWjQ-DNkRaY/s1600/IMG_1628.jpg)[![](/images/IMG_1630.jpg)](http://2.bp.blogspot.com/-yhq0jVjLpsk/T80WBrcB6gI/AAAAAAAAAu4/uw9tSyUk3hM/s1600/IMG_1630.jpg)

Vuonovauvva heittäytyi taas hysteerisen söpöksi tänään. Varsoja hauskempaa kuvattavaa tuskin on. Lisää kuvia löytyy edellisessä postauksessa mainitsemastani linkistä. Sinne ilmestyy kesän mittaan epäilemättä paljon lisää! (Jos vain kamera kestää. Olen onnistunut taas vahvasti - putken sisällä on ilmeisesti joku pikkukivi joka helisee ja estää välillä liikkuvien osien liikkumisen täysin..)

[![](/images/IMG_1729.jpg)](http://4.bp.blogspot.com/-Ei5bWL5ZkoQ/T80WNLStm9I/AAAAAAAAAvY/No3rpKbG6vo/s1600/IMG_1729.jpg)[![](/images/IMG_1725.jpg)](http://1.bp.blogspot.com/-YejMsjBEX8E/T80WKdTOXHI/AAAAAAAAAvQ/ovOw2ti03gc/s1600/IMG_1725.jpg)

Että siitä sitten. Oikeastaan ihan täysin turha postaus taas, mutta saittepahan tuoreimmat kuvat. Sotilaalla kyllä ratsastettiinkin tänään. Ystävätär harjoitteli hieman pysähdyksiä ja peruutuksia ja muita kivoja pikkujuttuja. Itse pysyttelin pitkästä aikaa turvallisesti kameran takana. Nyt kaveri saa vietellä pari päivää ihan rauhassa kesävaimonsa kanssa ja sitten katsellaan uudelleen.

[![](/images/IMG_1945.jpg)](http://4.bp.blogspot.com/-dVD9WtqrnRA/T80WHbVRSNI/AAAAAAAAAvI/U-bnVJ-7QDQ/s1600/IMG_1945.jpg)
