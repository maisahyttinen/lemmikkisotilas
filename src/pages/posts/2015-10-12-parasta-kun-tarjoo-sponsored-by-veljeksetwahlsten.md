---
title: "Parasta kun tarjoo. Sponsored by # veljeksetwahlstén !"
date: "2015-10-12"
id: "850"
slug: "parasta-kun-tarjoo-sponsored-by-veljeksetwahlsten"
coverImageId: ""
template: "page"
post_button_label: "Lue lisää"
---

Kävimme pari viikkoa sitten vierailulla **Veljekset Wahlsténilla** Lahdessa (lue postaus täältä), ja mukaan tarttui tottakai vähän tuliaisiakin. Hoidan Sotilaan jalkoja paljon, sekä lämpimällä että kylmällä. Back on Trackit hoitavat lämmittämisen ympäri vuoden, mutta kylmääminen aiheuttaa päänvaivaa talvea lukuunottamatta kaikkina vuodenaikoina. Kylmäsavi oli ainoa mitä tiesin tarvitsevani jo reissuun lähtiessä, loput ovatkin sitten enemmän tai vähemmän heräteostoksia. (Vaikkakin lopulta oikeastaan tosi tarpeellisia, hehe.)

  

**Kiitos [Siiri](http://skaskinen.blogspot.fi/) & [Veljekset Wahlstén](http://veljwahlsten.com/)!**

  

[![](/images/IMG_1987_.png)](http://1.bp.blogspot.com/-pxklq8ObJQE/Vhv9evnXH8I/AAAAAAAAKQ0/7BMUm5oilfA/s1600/IMG_1987_.png)

[![](/images/IMG_1935_.png)](http://1.bp.blogspot.com/-mhqX3n-l1Ic/Vhv9dJHJcbI/AAAAAAAAKQo/ddAJG7cNRAY/s1600/IMG_1935_.png)

  

Kylmäsaveksi valitsin **TRM:n Staysoundin**. Olen ollut aikaisemmin TRM:n lisäravinteisiin hyvin tyytyväinen, joten ajattelin hoitotuotteiden olevan myös laadullisesti samaa sarjaa. En osunut ajatuksineni kovin kauas! Ohjeen mukaan savea tulisi laittaa kylmällä vedellä kasteltuun jalkaan reilun puolen sentin kerros. Helpommin sanottu kuin tehty.. Savi itsessään ei ole kovin märkää, mutta kasteltuun jalkaan (ainakin klipattuun sellaiseen) se tarttuu aika huonosti. Ja sitten kun tarttuu, niin ei irtoa millään! Aikaisemmat käyttämäni savet ovat lähteneet helposti harjaamalla tai huuhtelemalla, mutta tätä on saanut pestä pois jo ihan raivon kanssa. (Ohjeen mukaan pitäisi irrota vedellä huuhtelemalla.) Meille tulee talliin vain kylmä vesi, lämpimällä irtoaisi varmaan vähän helpommin.

  

Pienistä käyttövaikeuksista huolimatta Staysound kuitenkin tekee loistavasti tehtävänsä. Huomattavasti ohjetta ohuempikin kerros viilentää jalkoja hyvin, koska savi kuivuu hitaasti (myös käärimättä). Toiminut hyvin myös Sotilaan toisen takajalan jännetuppiongelmiin. Savi sisältää yrtti-/kasviöljyä ja tuoksuu voimakkaasti pizzamausteelle. Ainakaan Sotilasta voimakas tuoksu ei ole kuitenkaan häirinnyt. Hinta oli sinällään yllätys - **5 kilon purkki 23€**. Meidän käytössämme viisi kiloa kestää noin kuukauden. Aika edullista siis! (Useamman hevosen omistajille tarjolla on myös suurempia pakkauksia, hieman edullisemmin tottakai.)

  

[![](/images/IMG_1602_.png)](http://4.bp.blogspot.com/-Q-wToeapvoE/Vhv9cAEC8CI/AAAAAAAAKRI/6dFaVTTTCkE/s1600/IMG_1602_.png)

[![](/images/IMG_1991_.png)](http://3.bp.blogspot.com/-slJYgwHcwI0/Vhv9fVsksAI/AAAAAAAAKQ8/HS1UtvwZw2k/s1600/IMG_1991_.png)

  

**Razer** on ehdottomasti yksi viimeaikojen mielenkiintoisimmista brändeistä. Pohjoismaisilla markkinoilla lähinnä ravihevosille tarkoitetut kengät on valmistettu metalliseoksesta, joka joustaa kavion mukana. Tavallinen rautakenkä jäykistää kavion ja samalla häviää huomattava osa jalan luonnollisesta joustokyvystä. Rasitus siirtyy jänteille ja alanivelille. Hyvin havainnollistavan demovideon voi käydä kurkkaamassa [**täältä**](https://www.youtube.com/watch?v=PD-O7XokqdQ). **Razer Propad -välipohjat** on suunniteltu käytettäväksi Razerin omien kenkien kanssa (ne joustavat mukana), mutta toimivat hyvin "tavallisenkin" kengän kanssa. Iskuja tasaava ja vaimentava perusidea on sama kuin muissakin pohjallisissa, mutta sädettä ja sitä kautta kavion normaalia aineenvaihduntaa aktivoiva sädetuki on ainoa laatuaan. Em. videolla on tämäkin esitetty aika hyvin! Näitä saa kolmea eri paksuutta; normaali, soft ja supersoft. Valitsin meille softit, kokoa M eli noin 3-4 kokoiseen ravinkenkään sopivat. **Hintaa näillä oli 15,50€ /pari**, eli muutaman euron vähemmän kuin valtaosalla jälleenmyyjistä.

  

Nämä eivät vielä ole päässeet varsinaiseen testiin asti. Sotilaan viime kengitysväli oli pitkä, joten kaviot saavat nyt "levätä" hokkikenkiin asti ilman välipohjia. Hyvällä tuurilla kuutisen viikkoa. Talvella näiden pitäisi toimia hyvin myös tilsakumeina!

  

[![](/images/IMG_1650_2_.png)](http://3.bp.blogspot.com/-sxHbVxhuFlM/VhwOpcB3XKI/AAAAAAAAKRw/SpDLyez65c8/s1600/IMG_1650_2_.png)

[![](/images/IMG_1965_.png)](http://1.bp.blogspot.com/-Wwgcvd1EQ1k/Vhv9d78Tb_I/AAAAAAAAKRA/Lb20MG8MjoI/s1600/IMG_1965_.png)

  

Wahlsténilla on ihanan laaja valikoima myös nahanhoitotuotteita. Meillä oli jo ennestään **Carr & Day & Martinin** kavioöljy, johon olen ollut erittäin tyytyväinen. Ja koska olen ehdottomasti valjasöljyn ystävä, oli **Carrs Leather Oil** helppo valinta. Se on tarkoitettu pääasiassa satula- ja valjasnahalle (eli melko paksuille ja kestäville materiaaleille) ja levitys hoituu kätevästi sekä sienellä että rätillä. Uusi satula on ollut sopivan rasvan puuttuessa jo jonkin aikaa "sisäänajohuoltoa" vailla, joten hoidin sen testimielessä tällä. Pehmeällä sienellä öljy levisi tasaisesti eikä käsiä tarvinnut juuri sotkea. Lopputulos oli siisti ja öljy imeytyi uuteen nahkaan nopeasti. Levittäessä öljy haisi melkoisesti, mutta sen imeydyttyä jäljelle jäi vain siisti mattapintainen, hoidetun näköinen nahka.

  

Kaikista tuotteista tämä lienee suosikkini! Carr & Day & Martinilta saa vaikka minkälaista nahanhoitotuotetta, ja niin älyttömän hyvän näköisissä metallipurkeissa, että jo pelkästään ulkonäkönsä vuoksi pitäisi kerätä koko sarja. **Öljyllä oli hintaa 13,90€**. Pienikin määrä riittää, joten pieni purkki kestää pitkään. Ihan eri luokkaa kuin aikaisemmin käyttämäni Dreamcream- ja Leatherdream -voiteet.

  

[![](/images/IMG_1989_.png)](http://4.bp.blogspot.com/-5HR_7mwFhPM/Vhv9fF8e0aI/AAAAAAAAKRE/_bsa-QrKZG0/s1600/IMG_1989_.png)

[![](/images/IMG_1983_.png)](http://3.bp.blogspot.com/-hPzqWjfwGRg/Vhv9eH7YAwI/AAAAAAAAKQ4/K-llaz2Z-7w/s1600/IMG_1983_.png)

  

Pakko nöyrtyä ja myöntää, että olen ratsastanut edelliset pitkään palvelleet jalustinhihnani lähes reijän eri pituisiksi.. Pelkkä nahka näköjään venyy yllättävän pahasti kun tovin ratsastelee kovinkin toispuoleisena. Huomasin ongelman vasta sitten kun se alkoi tuntua selkään - saman pituisiksi venyttäminen puolta vaihtamalla oli jo pahasti myöhäistä. Siispä heräteostoksille ja **Horse Comfortin nylonvahvisteiset jalustinhihnat** ostoskoriin. Mukavan pehmeä nahka, selkeästi numeroidut reijät ja nätti ulkonäkö (tykkään reunojen tikkauksista kovasti). Pehmeytensä vuoksi kymmenien vuosien käyttöikää tuskin on odotettavissa, mutta uskoisin näiden säästävän uuden satulan pintaa (verrattuna järeämpiin materiaaleihin). Ratsastaminenkin helpottui kummasti kun vaihdoin venyneet hihnat pois.. Nylonvahvikkeet hillitsevät onneksi näiden venymistä. **Hintaa 42 euroa**, eli hintalaatu-suhde hyvin kohdallaan.

  

[![](/images/IMG_1921_.png)](http://4.bp.blogspot.com/-Y8lfFSj3BF8/Vhv9c8bD25I/AAAAAAAAKRU/Jx50co38T7s/s1600/IMG_1921_.png)

  

**W-Arnikageeli** on sellainen "perusmömmö", jota on löytynyt kotoa hmm .. aina. Arnika vilkastuttaa verenkiertoa ja sitä kautta lämmittää jonkin verran. Sitä voi melko huoletta käyttää kaikkiin vaivoihin lihasjumeista jännevammojen hoitoon. Olen kokeillut kaikenlaisia arnikavalmisteita ja todennut tämän kaikkein tehokkaimmaksi; paljain käsin puuhaillessa eron huomaa hyvin omalla iholla. Etenkin Back on Trackien alla aineenvaihduntaa nopeuttava vaikutus on suoraan sanoen ihan tolkuton. (Ihme kyllä siitä huolimatta edes klipatuissa jaloissa iho ei ole koskaan reagoinut yhteiskäyttöön.) Sotilaan etujalan ollessa pahimmillaan käärin lämpöpinteleitä joka ilta, ja uskon että arnikageelillä oli lopputuloksen kannalta suuri merkitys. **Hintaa tällä on 15,50€**. Litran pullo riittää useamman kuukauden.

  

[![](/images/IMG_1673_.png)](http://1.bp.blogspot.com/-O6HOhQaFxrE/Vhv9PjpTjZI/AAAAAAAAKQA/Gtf6X9pyQYI/s1600/IMG_1673_.png)
