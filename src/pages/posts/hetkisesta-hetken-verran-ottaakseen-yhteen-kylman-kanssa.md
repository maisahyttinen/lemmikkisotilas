---
title: "hetkisestä hetken verran, ottaakseen yhteen kylmän kanssa."
date: "2013-12-07"
id: "930"
slug: "hetkisesta-hetken-verran-ottaakseen-yhteen-kylman-kanssa"
coverImageId: ""
template: "page"
post_button_label: "Lue lisää"
---

[![](/images/IMG_2261.png)](http://3.bp.blogspot.com/-cmku4Qkb14k/UqNh3qWrTEI/AAAAAAAAHek/dtLEdCvdV7A/s1600/IMG_2261.png)

  

[![](/images/IMG_2206.png)](http://1.bp.blogspot.com/-qgbO7NMQUr4/UqNquGs28sI/AAAAAAAAHgs/WJcaufXFjAs/s1600/IMG_2206.png)[![](/images/IMG_2239.png)](http://1.bp.blogspot.com/-vTfdOCjla14/UqNh4KpZXyI/AAAAAAAAHeo/3EL8-SfbPvs/s1600/IMG_2239.png)

  

Kolmen tunnin leikkelyn tulos! Kyllähän se aika mukavasti nakuuntui ja lopputulos on ihan yllättävänkin siisti. Etenkin siihen nähden, että olen tainnut klipata tasan kerran aikaisemmin. Sotilas on mahtava harjoituskappale - se on tainnut olla klipattavana kerran jos toisenkin. Tälläkin kertaa se seisoskeli ihan tyytyväisenä aloillaan koko session ajan, joskin sillä oli heinäverkko nenän edessä. Kieltämättä on helppoa ja mukavaa puuhailla hevosen kanssa, joka ei häiriinny lainkaan klipperistä takajalkojen tai korvien välissä. Pikakaljuuntumisen jälkeen taisi Sotilaallakin olla helpottunut ja väljä fiilis, ainakin ratsastettavuudesta päätellen. Kierroksia taisi olla ihan jokunen liikaa, haha! (Jestas miten Sotilas tuntui karvattomana kapeammaltakin..)  
  

[![](/images/IMG_2279.png)](http://1.bp.blogspot.com/-gTygqTXqcL0/UqNq8IeaXZI/AAAAAAAAHhI/5yS4SKM9Eto/s1600/IMG_2279.png)[![](/images/IMG_2253.png)](http://3.bp.blogspot.com/-HWtnno2DkqY/UqNq8E4ohwI/AAAAAAAAHhU/LftQd_H-NNs/s1600/IMG_2253.png)

  
Pariin otteeseen oli aika hutera olo showshinesta liukkaan (se poistaa sähköisyyttä ihan mahtavan hyvin ja on näköjään ihan lyömätön siinä vaiheessa kun irtokarvat täytyy saada pois kutittamasta) mölliksen selässä. Se ei ollut aivan yhtä mieltä poseeraamisesta ja muutenkin pomppuvirtaa tuntui olevan melkoisesti. Katsotaan huomenna uudelleen! Ajattelin, että puuhailu ilman satulaa on syytä ottaa tavaksi. Tupsujalkojen selässä istuu niin petollisen tukevasti ja Sotilas tuntuu auttamatta parhaalta ilman mitään vaikuttamisen välikappaleita. Käyttäkööt satulaa sitten sivuohjien kanssa juoksuttaessa.  
  

[![](/images/IMG_2218.png)](http://4.bp.blogspot.com/-almfkZFmpoM/UqNq7jCbHbI/AAAAAAAAHg0/lQzJ7JgaDe4/s1600/IMG_2218.png)

  
Harmi että mahtava talvimaisema kulahtaa pois jo muutaman päivän päästä. Ainakaan vielä talvi ei tunnu yhtään kurjalta jutulta! Lunta alkaa olla ihan sopivasti eikä muutaman asteen pikkupakkanen tunnu yhtään pahalta. Sotilaskin ulkoili klippauksen jälkeen illan ilman loimea palelematta. Yöt se viettää ehdottomasti talvitakissa, mutta päivisin se voi varmasti ulkoilla jonkin verran nakunakin. Ainakin piehtaroiminen tuntui olevan mieluisaa! Huomenna voisi olla juoksuttelupäivä ja parhaassa tapauksessa saatte vähän videotakin mikäli saan suostuteltua/lahjottua/pakotettua pikkusysterin mukaan heppailemaan.  
  

[![](/images/IMG_2288.png)](http://4.bp.blogspot.com/-NxqJ5z7rz2s/UqNq8Y8JkhI/AAAAAAAAHhM/AzEhdhNSi2I/s1600/IMG_2288.png)[![](/images/IMG_2289.png)](http://2.bp.blogspot.com/-kjwDZJc8OSA/UqNq9Jqtp3I/AAAAAAAAHhY/5gIByynyZmQ/s1600/IMG_2289.png)

  
Anteeksi kuvahirviö, mutta onhan se nyt ihan hysteerisen söötti! Tosin sen pää näyttää valtavalta.. Alun perin ajattelin jättää jalat karvaisiksi, mutta päädyin sitten kuitenkin ajelemaan ne polviin ja kintereisiin asti kaljuksi. Sotilas vaihtoi niin tehokkaasti väriä punaruunikosta kimoon, että punaiset karvaiset jalat näyttivät hölmöltä. Loppujen lopuksi olisin halunnut ajella päänkin kaljuksi.. Isolla koneella se ei oikein onnistu, joten olkoot sitten suhteettoman ison näköinen! Kaikista kuvista hurjan isoiso kiitos Toiselle täydelliselle miehelle <3 (Kiitos kärsivällisyydestäsikin, ei ollut kovin nopea suoritus!) Hämärä meinasi jälleen yllättää, mutta saatiin ne nakukuvat otettua sittenkin! Mitä te tykkäätte? Linkatkaa ihmeessä klippauspostauksia! Tahdon stalkkaamaan teidänkin nakuja.  

  

PS. Mitä pidätte vähän väljemmin sijoitellusta tekstistä? Ainakin tämä näyttää paljon paremmalta.

  
  

[![](/images/ak_uusi.png)](http://3.bp.blogspot.com/-IZpwjR5X-Ik/UqNx7AOWO6I/AAAAAAAAHh4/xgYgV3StAKY/s1600/ak_uusi.png)
