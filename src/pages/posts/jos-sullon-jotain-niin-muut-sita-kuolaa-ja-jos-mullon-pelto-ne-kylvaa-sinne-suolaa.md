---
title: "jos sullon jotain niin muut sitä kuolaa ja jos mullon pelto ne kylvää sinne suolaa."
date: 2013-10-21
id: "941"
slug: "jos-sullon-jotain-niin-muut-sita-kuolaa-ja-jos-mullon-pelto-ne-kylvaa-sinne-suolaa"
coverImageId: ""
template: "page"
post_button_label: "Lue lisää"
---

Hassu pikku video puuhailuista tänään! Sotilas oli ihan mahtavalla tuulella, aurinko lämmitti ajoittain ihan mukavasti (muulloinkin vain sormet jäätyivät) ja koko reissu sujui alusta loppuun hienosti. Lenkkeilimme tänään tutuille sänkipelloille, mutta tällä kertaa päätarkoitus ei ollut riehuminen päättömästi ympäriinsä (vaikka sitäkin Sara ja Sotilas toki lopuksi harrastivat). Sotilas viihtyi kameran edessä loistavasti ja jaksoi näyttää iloiselta valtaosan ajasta, vaikka tänään touhu kesti huomattavasti pidempään kuin yleensä. (Toisaalta olisikin ihme, ellei se olisi näiden vuosien aikana oppinut mitä tarkoittaa kun kamera kaivetaan esiin.) Minäkin olin taas kameran väärällä puolella. Kuvamaistiaisia saadaan ehkäpä vielä tällä viikolla! (Ihan mahdottoman jännää odotella, haha!)

Kiitos Sara, **[Valokuvaus Hehku](http://valokuvaushehku.fi/)** ja kaikki ne pikku muuttujat, jotka osuivat Sotilaan suhteen tänään kohdalleen. Se kuukauden paras päivä harvemmin osuu kohdalle juuri silloin kun sitä eniten tarvitaan. (Todellisuudessa Sotilas ei koskaan ole mahdoton, mutta sen kanssa on päässyt tottumaan ehkä vähän liian hyvään.. Pienistäkin jutuista tulee raivostuttavia mikäli mitään isompia ongelmia ei koskaan tule tarjolle. Ei saisi valittaa niin kamalasti.)

PS. Huomenna ollaan vietelty Sotilaan kanssa pari vuotta yhdessä. Ei ole käynyt aika pitkäksi.

[![](/images/ak.jpg)](http://2.bp.blogspot.com/-JTTQKPhqrKE/UmWKNhjFBtI/AAAAAAAAHJc/SWe7_4Fvo5U/s1600/ak.jpg)
