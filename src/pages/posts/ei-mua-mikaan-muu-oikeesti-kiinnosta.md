---
title: "ei mua mikään muu oikeesti kiinnosta."
date: 2013-08-05
id: "972"
slug: "ei-mua-mikaan-muu-oikeesti-kiinnosta"
coverImageId: ""
template: "page"
post_button_label: "Lue lisää"
---

Otimme Toisen täydellisen miehen kanssa kuvia aivan toisenlaista postausta varten, mutta se saa odottaa. Kuvia muokkaillessa kävi mielessä ajatus: montako seuraajaa vähemmän tälläkin blogilla olisi jos jättäisin kuvien käsittelyn kokonaan tekemättä? Jo pelkästään blogiin tulevia kuvia pyörittelen joka viikko tunteja ja taas tunteja. Puhumattakaan sitten niistä kaikista kuvista joissa Sotilas ei esiinny. Tottakai tällä hetkellä on valokuvauksen suhteen kovin hiljaista, mutta vaikka puhelimella tulee kuvattua vähemmän niin kuvien käsittelyyn kuluu vähintään tuplasti aikaa! Mutta mitä kaikkea tapahtuukaan ennen julkaisua?

[![](/images/ennenjalkeen2.png)](http://3.bp.blogspot.com/-3c1YOxb-1x4/Uf-1qMtOcMI/AAAAAAAAGgo/Ek6aQcltJ4k/s1600/ennenjalkeen2.png)

Kyseessä aivan tavallinen kuvaustilanne. Nukahtanut laama, pilvinen aamupäivä eikä mielenkiintoa käyttää tunteja muutaman tarpeellisen kuvan nappaamiseen. Välineinä **Canon EOS 50D** ja **Canon ef 75-300mm f/4-5.6 III**. Suurin osa valokuvaajista on varmasti sitä mieltä, että objektiivilla voisi heittää vesilintua (lähinnä piirron vuoksi), mutta itselleni se on ollut riittävän halpa ja hyvä työväline. Joskaan materiaali ei koskaan ole julkaisuvalmista suoraan kamerasta. Ei haittaa - olen sitä mieltä, että kuvat tehdään vasta tietokoneella (ja kuvaustilanteessa keskitytään olemaan tilanteen tasalla).

[![](/images/dpp1.png)](http://2.bp.blogspot.com/-iq6j5r_gbGg/Uf-0hPeSMTI/AAAAAAAAGgM/ldVGmHF85Go/s1600/dpp1.png)

[![](/images/dpp2.png)](http://2.bp.blogspot.com/-kDel3Qxefro/Uf-0hzDQeJI/AAAAAAAAGgU/FVR6L__CyvU/s1600/dpp2.png)[![](/images/dpp3.png)](http://3.bp.blogspot.com/-F0S4IlwHDv8/Uf-zdf-bCUI/AAAAAAAAGfc/QUwThcdPS-E/s1600/dpp3.png)

**Klikatkaa kuvat suuremmiksi!** Olen jo jonkin aikaa kuvannut pelkästään RAW-kuvia, jolloin kaikki kamerassa säädettävät asetukset (kontrasti, värikylläisyys, terävyys jne) ovat muokattavissa jälkeenpäin tietokoneella. Canonin oma Digital Photo Professional on helppo ja näppärä ohjelma kuvien perusmuokkaukseen. Ylläolevista kuvista vasemmanpuoleisessa näkyy kamerassa kuvaushetkellä olleet asetukset. Oikeanpuoleisessa kuvassa rajaustyökalu.

[![](/images/IMG_1413b.JPG)](http://4.bp.blogspot.com/-SHRAIoRDwM4/Uf-zVV9wa0I/AAAAAAAAGe4/HV9Sy_YWAc0/s1600/IMG_1413b.JPG)

[![](/images/dpp4.png)](http://4.bp.blogspot.com/-QqI9J2RJAWM/Uf-1R__5OzI/AAAAAAAAGgc/wK0VAH2XRfo/s1600/dpp4.png)

Suoristettu, joskin hyvin mitättömän näköinen kuva. Perusasetusten säätäminen tekee kuitenkin yleensä aina ihmeitä ja tässäkin tapauksessa niin käy. Kamerassa kontrasti on säädetty miinuksen puolelle siksi, että kirkkaassa valossa valkoiset osat palavat puhki ja hämärässä varjot muuttuvat mustaksi. Kontrastia pystyy jälkeenpäin säätämään, mutta menetettyjä palasia kuvasta ei enää saada talteen. Nyt kuvassa on perusjutut kohdallaan..

[![](/images/IMG_1413.JPG)](http://1.bp.blogspot.com/-8jZgT5dDZ4c/Uf-zW7XvFRI/AAAAAAAAGfE/7eGUTtvffog/s1600/IMG_1413.JPG)

[![](/images/psp1.png)](http://3.bp.blogspot.com/-o7yLrLVH66A/Uf-zgFzSgOI/AAAAAAAAGfs/EEpQ4l6XAD4/s1600/psp1.png)[![](/images/psp2.png)](http://1.bp.blogspot.com/-Ov1-NIv4wxA/Uf-ziCleNKI/AAAAAAAAGf0/3bgenOhXOw4/s1600/psp2.png)

.. Joten siirrytään seuraavaan ohjelmaan! DPP:n lisäksi toinen suosikkiohjelmistani on Paint Shop Pro. Kyseessä on hirvittävän vanha ohjelma, mutta tätä olen käyttänyt jo kauan ennen ensimmäistä järkkäriäni. Tuttu ja turvallinen siis! En osaa selitellä sen ihmeemmin tekemiäni pikkumuokkauksia, mutta lähes kaikkein suttuisimmatkin kuvat ovat pelastettavissa clarify- ja highlight/midtone/shadow-työkalujen avulla. Loppuun vielä hieman lisää värikylläisyyttä ja kuva on valmis! Aikaa kuluu muutama minuutti. Yksittäin julkaistavat kuvat tulee tehtyä tarkemmin, mutta "massatuotannon" kuville ei tämän kummempaa tapahdu!

[![](/images/IMG_1413.png)](http://3.bp.blogspot.com/-6kmKtxWCfpw/Uf-zXktt5tI/AAAAAAAAGfM/ge2upSbEvlA/s1600/IMG_1413.png)

PS. Oikeasti ja edelleen olen valokuvaaja.

[![](/images/ak.png)](http://3.bp.blogspot.com/-GJX3zAyhJws/Uf_ea8AYBzI/AAAAAAAAGg4/htimvlDs7Lw/s1600/ak.png)
