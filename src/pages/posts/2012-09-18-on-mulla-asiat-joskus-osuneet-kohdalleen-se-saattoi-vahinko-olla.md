---
title: "on mulla asiat joskus osuneet kohdalleen. se saattoi vahinko olla."
date: "2012-09-18"
id: "1098"
slug: "on-mulla-asiat-joskus-osuneet-kohdalleen-se-saattoi-vahinko-olla"
coverImageId: ""
template: "page"
post_button_label: "Lue lisää"
---

Tämähän kävi yllättävän nopeasti. Otsikostakin jouduin tekemään vain 14 eri versiota, ennen kuin se näytti kohtalaiselta edes omalla näytölläni. Neliön muotoisilla näytöillä ulkoasu on ihan sekainen, mutta en keksinyt edellisen ulkoasun aikana enkä vielä tätäkään tehdessä mitään näppärää kompromissia, jolla ulkoasu toimisi kaikilla näytöillä.. Eli toivottavasti mahdollisimman monella teistä on leveä näyttö. Konekin palveli taas melkein vuoden puoliuskollisesti, mutta lämpötiloista, netin kiukuttelusta ja ties mistä itse aiheuttamistani ongelmista päätellen vierailu toisen täydellisen miehen luona tekisi tälle hyvää.. Joka tapauksessa tämä taitaa olla pientä hienosäätöä vaille tässä ainakin toistaiseksi. Kertokaa ihmeessä, jos ulkoasu ei joissain olosuhteissa toimi järkevästi! **Pidättekö tästä vai edellisestä enemmän?**  
Sunnuntain jääkarhunäyttelyt sujuivat ihan mallikkaasti (heti sen jälkeen kun pääsin ruhtinaalliset 15 minuuttia ennen kehäänmenoa näyttelypaikalle..). Nuoriherra käyttäytyi arvolleen sopivalla tavalla vieraiden naisten joukossa ja sai esittäjästään huolimatta II-palkinnon 36 pisteellä. Ripustin kamerani Käkkäräisen hoitajan kaulaan, joten kuvista kiitos hänelle! Klikkailkaa suuremmaksi. Ja tämä ihanuushan on sitten myytävänä!  
  

[![](/images/8.png)](http://3.bp.blogspot.com/-UFfUFXlIFPI/UFi67jj6cBI/AAAAAAAABSE/7PEay2mfx3Y/s1600/8.png)[![](/images/7.png)](http://1.bp.blogspot.com/-rlT5X3PD5uk/UFi64QWnGTI/AAAAAAAABR8/jRlMAJHcEYI/s1600/7.png)

  

[![](/images/9.png)](http://4.bp.blogspot.com/-tDYRCoN7uYg/UFi6-nv0NMI/AAAAAAAABSM/gbW5CjA5Dh4/s1600/9.png)

  

Toinen täydellinen mies ansaitsee kiitokset blogin taustana toimivasta turpavärkistä ja monesta muustakin viikonloppuna otetusta hauskasta kuvasta. Sotilas on kotiutunut ihan kivasti ja lauantaina käytiin ensimmäisellä yhteisellä maastolenkillä täällä. Ilmeisesti aloillaan lötköttäminen saa riittää ja nyt on vuorossa ratsastajan riepottelu metsäteillä. Optimistisena lähdin liikenteeseen kolmipaloilla ja onneksi vasta asfaltoidun kotitien jälkeen heppa lähti lentoon, silloinkin tosin vain vauhdilla tietä pitkin. Vajaan kymmenen kilometrin reipas hölkkä tyydytti Sotilaan suurimman juoksutarpeen ja itse olen toivottomassa jumissa vieläkin.  
  

[![](/images/IMG_8677.png)](http://3.bp.blogspot.com/-9HEE2EC9qGU/UFjCETXfDqI/AAAAAAAABTE/mtitZUu1UDU/s1600/IMG_8677.png)

  

[![](/images/IMG_8713.png)](http://2.bp.blogspot.com/-rMsXhYpphBM/UFjCIBYrO6I/AAAAAAAABTM/XaCqdvf38cM/s1600/IMG_8713.png)

  
Sotilas tulee hyvin toimeen lampaiden ja koirien kanssa. Lampaista valtava ja hassuja ääniä pitävä isoveli on jännittävä, mutta se ei ilmeisesti ole mikään este olla samaa laumaa. Koirat puuhailevat tarhassakin omiaan ihan kuin hevonen olisi ollut aina pihalla. Tänään oli aavistuksen koomista katsella miten koira piehtaroi Sotilaan tarhassa ensin ja Sotilas seurasi esimerkkiä. Kivaa, että kaikista tulee kavereita keskenään. Karsinat valmistuvat älyttömän kovaa kyytiä eikä enää mene kauaa, että Sotilas pääsee nukkumaan ihan omaan kotiinsa.  
  

[![](/images/ak.png)](http://4.bp.blogspot.com/-TeQQ6kDrB34/UFjDnb-c-vI/AAAAAAAABTU/iISPEqxrsFA/s1600/ak.png)
