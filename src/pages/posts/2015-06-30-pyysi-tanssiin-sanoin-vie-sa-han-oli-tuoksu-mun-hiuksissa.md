---
title: "Pyysi tanssiin, sanoin vie sä. Hän oli tuoksu mun hiuksissa."
date: "2015-06-30"
id: "871"
slug: "pyysi-tanssiin-sanoin-vie-sa-han-oli-tuoksu-mun-hiuksissa"
coverImageId: ""
template: "page"
post_button_label: "Lue lisää"
---

[![](/images/IMG_7579_2.png)](http://3.bp.blogspot.com/-A1CUJhc7X5I/VZG55bmSkEI/AAAAAAAAJ2Y/2dCbP7UsmFk/s1600/IMG_7579_2.png)

JÄRVI ON IHAN HIRVEÄ KLISEE. SILTI YKSI NIISTÄ JUTUISTA JOITA MAALTA IKÄVÖI ENITEN. ONNEKSI KOTONA ON SAIMAA MELKEIN IKKUNAN ALLA.

  

[![](/images/IMG_7526_.png)](http://2.bp.blogspot.com/-1S1jSUSODRc/VZG55X3PZNI/AAAAAAAAJ2c/zucIvlv-RsM/s1600/IMG_7526_.png)

  

Viime kirjoittelun jälkeen olemme vain maastoilleet. Jo aiemmin mainitsemieni kavio-ongelmien vuoksi Sotilas on ollut nyt hetken ilman kenkiä ja liikunta on rajoittunut pääasiassa kävelyyn asfaltilla tai ehdottoman tasaisilla hiekkateillä. Soralla edes kävelemisestä ei tule yhtään mitään. Kavioita vuoltiin jonkin verran viikko sitten ja viikon päästä olisi tarkoitus lyödä kengät alle. Hetki kärvistellään vielä. Olen ottanut kavioista kuvia nyt muutamaan otteeseen, jakanen niitä täälläkin kengityksen jälkeen.

  

Kaikki kirjoittelevat juhannusjuttuja, joten ehkä minäkin! Vietimme Sotilaan kanssa juhannuksen oikein tyytyväisesti erillään. Sotilas panosti lähinnä syömiseen, minä syömisen lisäksi mökkeilyyn. Vilppu on ollut armeijassa tammikuusta alkaen ja yhteistä aikaa on ollut kovin vähän. Juhannuksen neljä päivää tuntui ihan luksukselta! Siinäkin mielessä, että saimme sateessa grillaamisen lisäksi nauttia oikein nätistä veneilysäästäkin. Pelkään syvää vettä älyttömästi, mutta veneessä viihdyn paremmin kuin hyvin. Soutuveneessä ehkä hieman huonommin, moottoriveneeseen voisin muuttaa asumaan! Grilli ja pullo viiniä mukaan kiitos!

  

[![](/images/IMG_7583_.png)](http://1.bp.blogspot.com/-J1lARkhymR8/VZFf_ZCbeuI/AAAAAAAAJ2A/0M6U7Gkqr4A/s1600/IMG_7583_.png)

  

Seuraavat kaksi kuukautta vietänkin erittäin tiiviisti töissä. Kiire, pitkät illat ja väsy. Toisaalta siitä seuraa paljon mukavia juttuja - myöhemmin tällä viikolla pitäisi **[Wahlsténilta](http://www.veljwahlsten.com/)** hakea pari Supremea sovitukseen (koulusatulaostoksilla ollaan) ja syksyllä voisi olla mahdollista lähteä vähän reissuun. En ole yhtään talvi-ihminen ja lähden inttiin tammikuussa, joten kaikkein kylmimpään ja kosteimpaan aikaan voisi olla mukavaa päästä hetkeksi lämpimään. Ensi viikolla lähdemme Sotilaan kanssa minilomalle Oton luo, 15 kilometrin päähän. Tarjolla on laidun, pari uutta hevoskaveria ja kenttä sekä maneesi. Päästään vähän treenaamaan kaiken löysäilyn välissä. Ehkä jopa valmentajan silmän alle. Ja tutustuupahan Sotilas jo vähän etukäteen tulevaan ylläpitokotiinsa.

  

Kävin vähän aikaa sitten ottamassa muutaman kuvan **[Team Divinen](http://www.ratsastusvalmennus.fi/1/)** hevosista. Oli ihan piristävää vaihtelua kuvata pitkästä aikaa ratsuja! Ainakin meille osui hyvä sää ja Showshinea riitti, kieltämättä aika hienoja hevosiakin. Lisää kuvia voi käydä katselemassa _[täältä](http://maisahyttinen.kuvat.fi/kuvat/2015/21.6.+Team+Divine/)_. Puoliveristen lisäksi kameran edessä käväisi myös _[Oton poni](http://maisahyttinen.kuvat.fi/kuvat/2015/21.6.+%22Brian%22/)_ ja mm. Elitloppetissa mukana olleen _[Saran koira](http://maisahyttinen.kuvat.fi/kuvat/2015/21.6.+%22Nelli%22/)_.

  

[![](/images/Divine%2BCharlene%2B%25281%2529%2Bpieni.png)](http://3.bp.blogspot.com/-gCvJNYdoulQ/VZHJhDz4mPI/AAAAAAAAJ2s/bzZU1LGhdDc/s1600/Divine%2BCharlene%2B%25281%2529%2Bpieni.png)

  

[![](/images/Divine%2BCharlene%2B%25283%2529.png)](http://1.bp.blogspot.com/-67d879iOozs/VZHJh0gmOYI/AAAAAAAAJ24/MpIle_NEsxA/s1600/Divine%2BCharlene%2B%25283%2529.png)[![](/images/Hagels%2BJet%2B%25282%2529.png)](http://4.bp.blogspot.com/-QB4jZI8n7MI/VZHJhSZ5YbI/AAAAAAAAJ2w/IPmYYiPSpzU/s1600/Hagels%2BJet%2B%25282%2529.png)

  

[![](/images/IMG_7555_pieni.png)](http://4.bp.blogspot.com/-foz-ostWUa8/VZHJjo8qomI/AAAAAAAAJ3E/hRzclCphJNg/s1600/IMG_7555_pieni.png)
