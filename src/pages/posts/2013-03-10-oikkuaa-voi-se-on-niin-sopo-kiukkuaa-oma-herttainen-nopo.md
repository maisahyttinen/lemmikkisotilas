---
title: "oikkuaa.. voi se on niin söpö. kiukkuaa.. oma herttainen nöpö."
date: "2013-03-10"
id: "1029"
slug: "oikkuaa-voi-se-on-niin-sopo-kiukkuaa-oma-herttainen-nopo"
coverImageId: ""
template: "page"
post_button_label: "Lue lisää"
---

[![](/images/2013.3.10_1.JPG)](http://4.bp.blogspot.com/-_rvkVniTDSE/UTy4Wuh8jtI/AAAAAAAAFcY/nXFmeHKdEto/s1600/2013.3.10_1.JPG)

Ei herranjestas.. Miten se tuollaiseen kuntoon on päässyt? Vietimme toisen täydellisen miehen kanssa aamupäivän ulkona kameran ja rajattoman yrmeän Sotilaan kanssa. Aurinkoisista päivistä se on nauttinut mielellään tarhassa, mutta aktiviteetit tarhan ulkopuolella eivät ole kiinnostaneet. Tätä kuvaa katsoessani en enää ihmettele miksi Sotilas mahtuu helposti ponikokoon - puolet hevosen pituudesta on kaulaa ja massakin poniluokkaa..

[![](/images/2013.3.10_16.JPG)](http://1.bp.blogspot.com/-SCIEmYS2Ph0/UTy4W9EFhBI/AAAAAAAAFcw/VcmsdaX9yLs/s1600/2013.3.10_16.JPG)[![](/images/2013.3.10_4.JPG)](http://2.bp.blogspot.com/-PUpvZS1Ref4/UTy4XTLtDVI/AAAAAAAAFc0/6NpxytYepFg/s1600/2013.3.10_4.JPG)

On se silti aika söpö pörröisenä ja uudessa loimessaan! Kalanmaksaöljyn vaikutukset näkyvät vasta vain omassa hajuaistissani (missä vaiheessa jokin syöpyi niin, etten haista enää sitä löyhkää joka leviää joka ilta koko kämppään?), mutta aikaa onneksi on vielä runsaasti. -10 asteessa ei karvaa ehkä kannatakaan pudottaa. Harja on kyllä saanut melkoisesti pituutta ja paksuutta jostakin. Tosin ilmeisesti hupenevan hännän kustannuksella..

[![](/images/2013.3.10_6.JPG)](http://1.bp.blogspot.com/-Phe8N7mJJjE/UTy4X-XyuuI/AAAAAAAAFdA/zbCrBrZxjbA/s1600/2013.3.10_6.JPG)

Haha, näin läskipään korvat saatiin nousemaan pystyyn pariksi sekunniksi kerrallaan. Se on ollut aika pahantuulinen viimepäivinä ilman mitään erityistä syytä, vaikka ainakin tarhassa pomppimisen perusteella minkään ei fyysisesti pitäisi kauheasti ahdistaa. Pikku kiukkupylly.

[![](/images/2013.3.10_18.JPG)](http://3.bp.blogspot.com/-4Y8D8wqRf6w/UTy4WiobcpI/AAAAAAAAFc8/qCTInFVNudY/s1600/2013.3.10_18.JPG)[![](/images/2013.3.10_9.JPG)](http://3.bp.blogspot.com/-PWCoL7rmySg/UTy4YUwyfAI/AAAAAAAAFdE/yyh6x8BQQME/s1600/2013.3.10_9.JPG)

"Isi, kato nyt mitä se teki!" Hohoo miehekkäät lettikiharat, eikö. Kaikki täällä eivät ole yhtä ihastuneita silmillä hapsottavaan pitkään ja villiin etutukkaan, mutta en ole hyväksynyt ajatusta sen leikkaamisesta, joten ratkaisin ongelman joitakin päiviä sitten pyyhkäisemällä sen nopsasti letille. Tulos on aika söpö! Joskus pitää kokeilla samaa kaikkiin jouhiin. Kuvista kiitos toiselle täydelliselle miehelle <3

PS. Puhdistelin etujalkaa äsken ja taitaa ensi viikolla tulla eläinlääkäri käymään.. Polkihan se samaan paikkaan sitten vielä uudelleenkin. Voi äh :(

[![](/images/ak.png)](http://2.bp.blogspot.com/-VDBKMD6z_vE/UTzidI-3UmI/AAAAAAAAFdQ/IjYnIgGzd-A/s1600/ak.png)
