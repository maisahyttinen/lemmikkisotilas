---
title: "no, liikaa meteliä mahtui viikkoihin edellisiin."
date: "2013-06-21"
id: "993"
slug: "no-liikaa-metelia-mahtui-viikkoihin-edellisiin"
coverImageId: ""
template: "page"
post_button_label: "Lue lisää"
---

[![](images/IMG_0176.JPG)](http://1.bp.blogspot.com/-0U2XVIpXYC4/UcPxA8Vmi8I/AAAAAAAAGEM/geOSF58yk9g/s1600/IMG_0176.JPG)

  

**Myydään** Masterin nahkainen yleissatula. 17", leveys normaali. Sopii suorahkoon selkään, säkätilaa jonkin verran, ei paina hieman leveämpiäkään lapoja. Elämää nähnyt, mutta menee vielä hyvin käyttösatulana. Hinta 180e sis. postikulut/tarjous. Lisää kuvia sähköpostilla! (korpivaellus@gmail.com)

  

**Vaihdossa** voi tarjota mitä tahansa satulaa syvällä istuimella ja hyvillä polvituilla. 17", suorahko, leveys normaali. Mieluiten nahkainen, mutta myös esim. Wintecit huomioidaan. Hintaluokka ~300e, välirahalla toki. (Haussa mukava satula maastoiluun ja tulevaisuudessa myös kentälle. Koulusatula olisi ihana?)

  

[![](images/tupsu14.JPG)](http://2.bp.blogspot.com/-lnSeUByGUkU/UcPxIk6uViI/AAAAAAAAGEY/0RsXcNMSc2g/s1600/tupsu14.JPG)[![](images/tupsu11.JPG)](http://3.bp.blogspot.com/-lDLh672xIO4/UcPxI3Hn-NI/AAAAAAAAGEc/dUEs_uGpOHI/s1600/tupsu11.JPG)[![](images/tupsu13.JPG)](http://4.bp.blogspot.com/-z2jKsE-GNhI/UcPxI4FXbOI/AAAAAAAAGEg/ycKhUjLQCNk/s1600/tupsu13.JPG)

  

Muutama hassu kuva tupsulasta eilen. (Lisää [täällä](http://maisaw.otukset.fi/kuvat/2013/20.6.+Tupsujalat/).) Kävin _ratsastustunnilla_, vuosien tauon jälkeen. Päällimmäisin mieleen jäänyt ajatus on, että miten ratsastaminen voikin tuntua niin helpolta. Siihen tosin vaadittiin melkoisesti venyttelyä ja jonkin verran asentoa korjaavia harjoituksia. Huomasi hyvin, miten helpolla minäkin olen itseni päästänyt yksin ratsastaessani - puoli tuntia kunnolla ratsastamista riitti ainakin vatsalihaksille. Olen aina mennyt kotona juuri sieltä mistä aita on kaikkein matalin. Ei siis mikään ihme, että jo pelkästään asennon oikaiseminen ja katseen siirtäminen riittävän kauas eteen (pois hevosen korvista, joita tuijotan kotona jo ihan turvallisuussyistä) saivat pyllyn pysymään napakasti vaikearavisimmankin tupsujalan satulassa.

  

PS. Lentokoneen leikkiminen silmät kiinni tuntui ihan yhtä siistiltä kuin aina lapsenakin! Paitsi että tuplasti pelottavammalta.. Ja hullun huteralta.

  

[![](images/IMG_0179.JPG)](http://2.bp.blogspot.com/-c73HYsWFCUE/UcPxA7vgj2I/AAAAAAAAGEI/QlpAooJmOgo/s1600/IMG_0179.JPG)

  

Sotilas viettää rauhallisen kotijuhannuksen - lähden mökkeilemään Toisen täydellisen miehen kanssa ja sunnuntaina tarkoituksena olisi ajella Kokemäelle raveihin. Alkuviikon ohjelma on kuitenkin vahvasti Sotilaspainotteinen. Saran olisi tarkoitus tulla käymään ja Sotilaalle se tietää väistämättä reipasta liikuntaa!

  

[![](images/ak.png)](http://1.bp.blogspot.com/-6NLXGDRlQug/UcP6zDOHB2I/AAAAAAAAGFA/GAHHTh_WIlA/s1600/ak.png)
