---
title: "kysymyspostaus!"
date: "2012-05-13"
id: "1129"
slug: "kysymyspostaus"
coverImageId: ""
template: "page"
post_button_label: "Lue lisää"
---

Jee tehdäämpä tämä nyt sitten. **Kiitos kaikille kysymyksistä!**  
  
Ensin tosin on pakko hieman hehkuttaa - match show lähestyy! Ensi viikko on muutenkin hurjan kiireinen. Onneksi Sotilas on jo tehnyt osansa ja päässyt eroon suurimmasta osasta talvikarvaansa. (Mihin ihmeeseen se on kadonnut? Missään vaiheessa sitä ei ole mainittavammin irronnut, mutta se kauhea pörrö on poissa.. Vetänyt ovela pentele sen takaisin odottamaan ensi talvea.) Ja hahaha, tunnen itseni melkein kukkahattutädiksi. Tuolla tuo ulkoilee ihan nakuna iiisolla laitumella ilman kenkiä ja viihtyy luonnonoloissaan loistavasti. Kävin eilen ratsastamassakin! Toissapäivänä saatiin uusi satula postissa ja kauheilla paineilla kokeilemaan. Ainakin ensimmäisen ratsastuksen jälkeen se tuntui sopivalta niin ratsastajalle kuin hevosellekin!  
  

[![](images/IMG_9946.png)](http://1.bp.blogspot.com/-15r35yk7Lm4/T6-SKKlX7BI/AAAAAAAAAn0/GNJtUvUpgps/s1600/IMG_9946.png)[![](images/IMG_9762.png)](http://4.bp.blogspot.com/-flAiTptGevQ/T6-R6AhUyZI/AAAAAAAAAnU/tTbWqQCoab4/s1600/IMG_9762.png)[![](images/IMG_9767.png)](http://4.bp.blogspot.com/-klQ-0z7Tq4k/T6-R-B05gJI/AAAAAAAAAnc/7fSXJGTPszY/s1600/IMG_9767.png)

  
**Kuinka kauan olet ratsastanut?**  
Mitään tarkkaa en ole laskenut. Välissä on ollut enemmän tai vähemmän taukoa silloin tällöin, mutta 6-vuotiaana minut taidettiin hevosen selkään heittää. Eli kymmenisen vuotta.  
  

**Minkä tasoinen ratsastaja olet?**

Tasoton. En ole koskaan ratsastanut ratsastuskoulussa, joten olen parhaimmillani siellä, missä olen suunilleen kaikki ratsastamiseni ratsastanut - maastossa. Jonkin verran koulujuttujakin on tullut nyt myöhemmin harjoiteltua, mutta mitään hienouksia en osaa.

**Pidätkö enemmän esteistä vai koulusta?**

Ehkä koulusta. Esteillä uskallus loppuu kokemuksenpuutteen takia 60 sentin kohdalla. Kaikki kivat kavaletit ja muut taitavatkin sitten mennä kouluratsastusharjoitusten puolelle. Yleisönä pidän ehdottomasti enemmän koulusta.

**Lempiratsastuslajisi?**

Harrastelu? Mitään erityistä suosikkia ei ole vaikkakin laukkaratsastus kiehtoo paljon.

**Ootko kisannut?**

Kerran Porvoon laukkakilpailuissa.

**Mitä mieltä olet entisistä ravureista ratsuina?**

Mielestäni ihmiset vouhkaavat asiasta ihan liikaa. En tykkää siitä, että vaivaisia hevosia myydään raviuran jälkeen eteenpäin ratsuiksi, koska hyviä koteja on ihan liian vähän. Suurin ongelma tuntuu olevan ihmisten yleinen taidottomuus hevostensa kanssa: entinen ravuri käyttäytyy eri tavalla kuin hevoset joihin ratsumaailmassa on totuttu ja terveydenhoitotaidoissa on suuria puutteita. Tavoitteellinen, taitava ja motivoitunut ratsuihminen ei osta ratsuprojektikseen lämminveristä - ne päätyvät "ratsuiksi" minne sattuu. Harrastehevosina entiset ravurit ovat loistokavereita, mutta parhaimmillaan ehdottomasti vielä raviuransa aikana.

**Mistä tykkäät eniten hevosissa ?**

Hmm.. Kauniita katsella ja rehellisiä ystäviä.

**Millanen olis sun unelmien hevonen?**

Kai se vaihtelee tilanteen mukaan. Entinen hevonen oli omalla tavallaan unelmahevonen kaiken lämpönsä ja huikean persoonansa kanssa, mutta ylirauhallinen ja tasainen Sotilaskin tuntuu unelmakaverilta. Ehkä unelmahevonen on se hevonen joka vaan tuntuu juuri omalta sillä hetkellä? Ilman mitään tarkasti määriteltyjä unelmaominaisuuksia.

**Pelkäätkö jotain ratsastaessa tai hevosia käsitellessä?**

En oikeastaan. Varsojen ja uudelleenkoulutettavien kanssa puuhaillessa on nähnyt sen verran, ettei mikään oikein jaksa yllättää. Kaikenlaiset ihmisestä riippumattomat onnettomuudet ja haaverit kyllä pelottaa.

**Mikä on pahin tapasi hevostellessa?**

Ehkäpä se, että omillani on aina ollut aika vapaat oikeudet käytöksen ja kaiken muunkin puolesta. Homma toimii ihan hyvin niin kauan kun hoidan hevoseni itse, mutta kaikki muut tuntuvat tulevan kiusatuiksi. Etenkään entinen ei tehnyt muiden hoitajien elämää helpoksi ja Sotilas tuntuu seuraavan hiljakseen sen jalanjälkiä.

**Mikä vaikuttaa sulla eniten hevosta hankittaessa (luonne, hepan taso, rakenne tms.)?**

En ole ikinä miettinyt mitään tarkkoja kriteereitä. Pentuhan (entinen kaveri) oli tullessaan melko lailla monsteri, mutta siitä kuoriutui ihan motivoitunut ja kiva harrasteratsu. Pennun jälkeen mielessä oli lähinnä uusi samanlainen ruma ankanpoikanen, mutta täysin erilainen Sotilas tuntui sittenkin oikealta. Sitä kaupiteltiin rauhallisena ja hyvänä, vaikkakin osaamattomana, ratsastaa ja hevosena joka tekee juuri sen mikä pitää. Kolme rikkinäistä jalkaakaan eivät hankintapäätöstä haitanneet. Otettiin se, mikä tuntui hyvältä.

**Ovatko nämä hepat omiasi?  Ratsastatko niillä?**

Sotilas on oma ja Apex (se ruunikko tähtipäinen mikä näyttää ihan vauvvelilta vieläkin) on puoliksi meidän perheen nimissä. Sotilaalla ja Apexin laidunkaverilla Mustikalla olen ratsastanut. Toki Sotilaan tallikavereidenkin selässä olen istunut, mutten erityisemmin ratsastellut.

**Edelliset hepat?**

Ensimmäinen oma oli Pentu. Sen varsa Apex on oma kasvatti ja edelleen puoliksi meidän perheellä. (Tosin omistajanvaihdoskin tehtiin ja oli muualle lähdössä, mutta omistajanvaihdos ei koskaan tainnut päätyä Hippokselle asti.)

**Voisitko laittaa kuvia entisestä hevosestasi?**

Toki. Pitänee tehdä erikseen jossain vaiheessa ihan postaus aiheesta. Sitä ennen kuvia voi käydä katselemassa [täältä](http://maisaw.otukset.fi/kuvat/2010/Hevoset+ja+tallit/Make+Mine+Music/).

  

[![](images/IMG_9907.png)](http://4.bp.blogspot.com/-dkNigJ6l_44/T6-SGwMFlqI/AAAAAAAAAns/bLDtt2_8X-4/s1600/IMG_9907.png)

  

  

**Kauanko Sotilas on ollut sinulla?**

Se haettiin 22.10.2011 eli ollut hippasen vajaat 7 kuukautta.

**Soturin säkäkorkeus?**

Matala. Mitään tarkempia mittauksia ei olla tehty, mutta Pentu oli n. 156 senttinen ja Sotilas on huomattavasti sitä matalampi. Panostanut korkeuden sijasta leveyteen.

**Mitä kaikkea harrastat Sotilaan kanssa?**

Kaikkea mahdollista mitä hevosella nyt voi tehdä. Ratsastelen, ajan, juoksutan ja puuhailen muuten vaan kaikenlaista. Tulevaisuudessa olisi kiva päästä ratsastustunneille ja käydä enemmänkin mätsäreissä ja muissa sellaisissa pikku kissanristiäisissä.

**Tavoitteesi Soturin kanssa?**

Ei meillä mitään erityisiä tavoitteita ole. Ehkä tavoitteeksi riittää, että hevonen pysyy terveenä eikä se pääse kasvattamaan ihan toivotonta rasvakerrosta. Sen lisäksi jos johonkin suuntaan hieman kehityttäisiinkin ratsukkona tai muuten vaan.

**Monen hevosen tallissa Soturi asuu?**

Sillä on neljä tallikaveria. Ihan vauvvan näköinen nelivuotias Apex asuu jo iäkkäämmän laidunkaverinsa Mustikan kanssa pääasiassa ulkona. Sotilaan lisäksi karsinoita hyödyntävät myös jo hieman iäkkäämpi ja hyvin persoonallinen lämminveriherra Otto sekä aina niin kitkerä icebear-ori Humina.

**Mitkä ovat Sotilaan 2 parasta ja huonointa puolta?**

Hyviin puoliin kuuluu ehdottomasti sen rauhallisuus! Se ei stressaa eikä pelkää mitään ja suhtautuu kaikkeen rauhallisesti ja on ihanan hyväkäytöksinen. Kovin yllättävää ja äkillistä reagointiakaan se ei harrasta - miettii ja kysyy ratsastajalta ensin ja reagoi vasta sitten. Ja sittenkin se yleensä jää pieneen säpsähdykseen tai hyvin hallittuun hypähdykseen. (On ihanaa kun voi ratsastaa hevosella maastossa huoletta pehmeillä kuolaimilla ja löysin ohjin!) Hyvät puolet tuo mukanaan ne huonot puolet. Se liikkuu kovin vähän yksinään (innostuu tosin joka kerta kun hieman kannustaa ensin) ja on ratsastaessakin hieman tahmea. Ominaisuudet ratsastettaessa tosin muuttuvat varmasti kokemuksen myötä.

  

[![](images/IMG_9782.png)](http://2.bp.blogspot.com/-Nz3KlwLib1Q/T6-SCl-VYFI/AAAAAAAAAnk/XwtIx8_XQ6I/s1600/IMG_9782.png)

  

  

**Kuinka pitkä olet?**

164cm

  

**Kuvaile itteäs?**

Kohtalaisen tavallinen lukiolais- ja heppatyttö. En tule kovin hyvin toimeen läheskään kaikkien kanssa ja viihdyn paremmin pienessä kaveriporukassa kuin puolituttujen keskellä. Olen tarkka hevosta koskevien asioiden suhteen, mutta koulujuttuihin en suhtaudu kovin vakavasti. Hevosen lisäksi eniten aikaa vie Toinen täydellinen mies ja tietokone (jee).

**Mitä tulevaisuudessa kaiken suhteen?**

Opiskelemaan todennäköisesti jotakin mediaan liittyvää. Sotilas olisi tarkoitus ottaa mukaan. Tulevaisuus taitaa olla kaikin puolin hyvin avoin.

**Millanen perhe sulla on?**

Isä, äiti ja pikkusisko. Lemmikkeinä öö neljä lammasta ja kaksi koiraa ja Sotilas. Meno perheen kesken on lähinnä sekopäistä, mutta ainakin hevonen on koko perheen juttu. Ja kyllä Toinen täydellinen mieskin kuuluu perheeseen.

**Kerro m****uista harrastuksista?**

Hevosten lisäksi harrastan lähinnä valokuvausta. Se on ollut tärkeä juttu jo ihan jokusen vuoden (ehkä 6?) ja siihen on käytetty energiaa ja rahaakin ihan jonkin verran. Kuvaan pääasiassa raveissa ja käyn mielelläni kuvailemassa kavereiden hevosia ja vieraitakin. Viime kesänä hyvä ja uskollinen kamera päätti jättää leikin kesken ja sen jälkeen kuvauskalusto on vaihtunut väliaikaiseen ja hieman halvempaan.

**Millaisella kalustolla kuvailet?**

Tällä hetkellä runkona on Canon EOS 350D ja putkena mikälie Canonin täysin muovinen lelu. Pieni, kevyt ja ihan näppärä kaikenlaiseen peruskuvailuun kotona. Isompiin kuvailuihin olen lainannut ystävättäreni Canon EOS 50D:tä ja Canon EF 20-200mm f/4 L USM:ää. Joskus olisi ihan mukavaa saada taas itsellekin vastaavanlainen yhdistelmä (aiemmin minullakin oli 40D..)

**Oletko tehnyt videoita?**

Joskus jotain pientä kyllä, mutta esillä niitä ei ole. Videokameran puute on yksi syy siihen, ettei videoita tule tehtyä vaikka mielelläni tekisinkin.
