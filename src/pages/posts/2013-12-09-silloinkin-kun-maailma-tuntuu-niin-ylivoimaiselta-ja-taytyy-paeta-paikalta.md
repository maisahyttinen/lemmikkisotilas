---
title: "silloinkin kun maailma tuntuu niin ylivoimaiselta ja täytyy paeta paikalta."
date: "2013-12-09"
id: "928"
slug: "silloinkin-kun-maailma-tuntuu-niin-ylivoimaiselta-ja-taytyy-paeta-paikalta"
coverImageId: ""
template: "page"
post_button_label: "Lue lisää"
---

  

Onneksi sain eilen Millan kuvaamaan! Maisema oli ihan mahtava ja pitkästä aikaa Sotilas esitti liinassa parhaintaan. Olen aina pitänyt tärkeänä, että liinassa hevonen saa liikkua vapaasti. Sotilas piti liinapuuhailua pitkään pelkästään kontrolloituna työntekona, eikä se oikein osannut käyttää hyväkseen lupaa riehua. Ei se mikään gaselli ole, mutta ei onneksi tarvitsekaan - pienikin jalkojen nostelu tuntuu olevan aika vapauttavaa. Liinassa pitäisi kuitenkin osata tehdä myös töitä. Tähän asti Sotilas on pääasiassa joko riehunut tai tehnyt töitä, harvoin molemmat ovat onnistuneet samalla reissulla. Eilen 20 minuuttiin mahtui kuitenkin aika tasan puolet ja puolet molempia! Poni purki pomppuvirtansa heti alkuun, rauhoittui selvästi sen tehtyään ja puuhaili lopuksi tyytyväisenä sivuohjien kanssa. Kaiken muun hyvän lisäksi se oli ihan uskomattoman herkkä ja kiva juoksuttaa! Se liikkui itse eikä juurikaan reuhtonut tai nyhtänyt liinaa edes loikkiessaan.

  

**Mitä tykkäätte videosta?** Sivuohjajuttulitkin tulivat videolle ja koosteen niistä saatte myöhemmin. Tupsujalkakuviakin on kertynyt puhelimeen melkoisesti, joten mikäli kylmäveristen ystäviä löytyy niin tupsula-aiheiseen kuvapostaukseen olisi yllin kyllin materiaalia! Talvi on mahtava juttu, niiiin nättiä kaikkialla!

  

[![](images/muutos2.png)](http://3.bp.blogspot.com/-dGhlfUSBODs/UqYdySMTGrI/AAAAAAAAHkw/PLFao0ebxLI/s1600/muutos2.png)

  

Mitä ihmettä vuoden aikana on taas tapahtunut.. Oikeanpuolimmainen kuva on otettu 1.12.2012 eli aika lailla tasan vuosi sitten. Kyllä se melkoisesti on vuoden aikana muuttunut, onneksi edukseen! Oikeastaan se on aika hauskan näköinen tuollaisena harmaana, vaikka rakastankin sen karvan punaisuutta. Sotilaan kaula ei onneksi ole kapea ja kilometrin mittainen, vaikka auttamatta ravurin kaula onkin. Muutenkin se on nykyisellään aika sopusuhtainen tyyppi. Poni!

  

[![](images/ak_uusi.png)](http://2.bp.blogspot.com/-BbGsVOuHUds/UqYdzOtb9JI/AAAAAAAAHk0/d5IKAfU5zuE/s1600/ak_uusi.png)
