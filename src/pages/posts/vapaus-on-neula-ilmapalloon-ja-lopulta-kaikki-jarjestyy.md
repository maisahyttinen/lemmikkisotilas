---
title: "vapaus on neula ilmapalloon, ja lopulta kaikki järjestyy."
date: 2013-05-20
id: "1010"
slug: "vapaus-on-neula-ilmapalloon-ja-lopulta-kaikki-jarjestyy"
coverImageId: ""
template: "page"
post_button_label: "Lue lisää"
---

Huh, ulkoasu muuttui taas hieman. Edellinen ei koskaan tullut oikein valmiiksi.. Tämä keväinen tai ehkä jopa kesäinenkin versio saa kelvata nyt ainakin hetken. Oma tietokoneeni muuttui perjantaina kasaksi hassuja osia (ei löytynyt mitään jännää), joten kuvankäsittelyvälineistön puuttuessa ulkoasukin jäänee pelkistetyksi. Toisen täydellisen miehen avulla sain tästä kuitenkin mieleiseni ja korvaan grafiikan kuvilla! Mitä tykkäätte? (Bannerikin tulee lähiaikoina.)

[![](/images/IMG_0267.JPG)](http://4.bp.blogspot.com/-yxF0_AUt7uU/UZpR_-fp1iI/AAAAAAAAFyw/1h-zQLZNqK0/s1600/IMG_0267.JPG)

Tätä kuuluu meidän treeniohjelmaamme runsaasti tällä hetkellä. Sotilas kiipeilee ihan mielellään ja lähimaastoista löytyy paljon mäkiä mitä rämpiä edestakaisin. Tämäkin kiipeilykohde on soramontulla alle kahden kilometrin päässä meiltä. Alas ei vielä päästä yhdessä, mutta syksyllä ehkä uskallamme jo yrittää? Eilisen vapaapäivän jälkeen meno oli aika motivoitunutta ja rauhallisen hölkän sijaan tarjolla oli paljon viileämpää kyytiä. Viimeviikkojen ratsastelun jälkeen pystyin huoletta antaa Sotilaan juosta loivan nousun jonka olin suunnitellut hölkäksi - vauhdin kasvaessa Sotilaan selkä pysyy lähes paikallaan.

[![](/images/IMG_0276.JPG)](http://4.bp.blogspot.com/-6y3xNAL8WCw/UZpShCPqrVI/AAAAAAAAFzA/XE2J1C4Wshk/s1600/IMG_0276.JPG)[![](/images/IMG_0313.JPG)](http://4.bp.blogspot.com/-EgBuDCrpUGk/UZpTHBdpPJI/AAAAAAAAFzI/s-fuH3d-BQE/s1600/IMG_0313.JPG)

Kuvista kiitos vakituiselle lenkkeilyseuralle, Iidalle!

Mittailin Sotilasta vähän sieltä täältä (tarkoituksena oli alun perin mitata vain sen säkäkorkeus). Vauhtiin päästyäni laskeskelin huvikseni [Hevostietokeskuksen](http://www.hevostietokeskus.fi/index.php?id=840&kieli=3) laskukaavalla paljonko Sotilas suunilleen painaa. En oikein osaa sanoa onko tulos hyvä vai huono. Jotain tällaista osasin suunilleen odottaakin. Suurempi ylläri oli Sotilaan säkäkorkeus - poni osoittautuikin hevoseksi. 155 senttiä on vain sentin vähemmän kuin Pennun säkäkorkeus oli.

Paino (kg) =  (Rinnanympärys, cm)² x Rungon pituus, cm = (190cm)² x 146cm = **498kg**  
                                               11877                                            11877

[Hippoliskin](http://www.hippolis.fi/?pageid=26) tarjoaa laskurin hevosen painon arvioimiseen. Olisi mielenkiintoista nähdä kaava, jonka perusteella laskuri arvioi hevosen painon. Sotilaan painoksi arvioitu **521kg** eroaa kuitenkin yli 20 kiloa ylläolevasta tuloksesta. Mielenkiintoista tietoa joka tapauksessa. Aika massava kaveri!

PS. Maailman parasta musiikkia just tällä hetkellä!  
PPS. Kesäkuu alkaa sittenkin hevostöillä. Kivaa!

[![](/images/ak.png)](http://1.bp.blogspot.com/-FniC4EyGaw4/UZpSA0z60iI/AAAAAAAAFy4/EkVK5YmH1Lw/s1600/ak.png)
