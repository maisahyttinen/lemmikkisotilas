---
title: "parhaat täältä. viedään parhaat päältä."
date: 2012-10-31
id: "1077"
slug: "parhaat-taalta-viedaan-parhaat-paalta"
coverImageId: ""
template: "page"
post_button_label: "Lue lisää"
---

Ne himoitut blogiesittelyt! Noin 30 blogista oli vaikeaa valita kymmentä, joten valitsin viisi. Päätös ei sitten loppujenlopuksi kuitenkaan ollut kovin vaikea ja tässä on viisi ehdottomasti lukemisen arvoista blogia, joita jään itsekin seurailemaan. Kiitos hurjan paljon kaikille, jotka kysymyksiä meille lähettivät! Ja kiitos myös niille, jotka ovat äänestäneet minua [täällä](http://sandynjahasenelamaa.blogspot.fi/). (Äänestys jatkuu vielä pari päivää, vinkvink hehe.)

Meillä on tällä hetkellä niin liukasta, että tänään yrittämäni lenkki Sotilaan kanssa ihan vain talutellen jäi vain muutaman sadan metrin mittaiseksi. Kesäkengillä ei ole toivoakaan pysyä pystyssä, mutta en haluaisi laitattaa hokkeja ja tilsakumeja ihan vielä, koska säätiedotuksen mukaan kurakelit saadaan vielä hetkeksi takaisin.. Ehkä tämä vielä tästä.

[![](/images/IMG_0032.JPG)](http://2.bp.blogspot.com/-x7M2lKd7qo8/UJGGtjzInhI/AAAAAAAACCQ/BtphPSrNn1s/s1600/IMG_0032.JPG)

[RONYA NADINE](http://ronyanadine.blogspot.fi/)  
Vau! Tykkään kuvistasi, etenkin parin uusimman postauksen osalta. Pidän etenkin kuvien väreistä ja valkoinen ulkoasu ei varasta yhtään huomiota. Muutenkin ulkoasu on kaikessa yksinkertaisuudessaan oikein tyylikäs. En erityisemmin tykkää ihmiskuvista, mutta näitä kuvia katselee mielellään. Tätä jään varmasti seuraamaan tulevaisuudessakin! (Postauksiakin tuntuu tulevan sen verran usein, että tätä blogia tuskin ehtii unohtaa.)

[LOVE AND BARBED WIRE](http://natiainen-loveandbarbedwire.blogspot.fi/)  
Ensimmäinen ajatus oli, että ompa hurjan kiva banneri. Ja heti sen jälkeen, että ompa hurjan söpö poni. Laadukkaita ja sympaattisia kuvia on sen verran paljon, että unohduin katselemaan pelkästään niitä ihan hyväksi hetkeksi. Esittelysivuista ja etenkin juuri kuvien määrästä plussaa. (Ja näin helposti saatavilla olevien erikoispostausten parissa menisi helposti hetki jos toinenkin!) Tämä vaikuttaa sopivan letkeältä blogilta minun makuuni.

[LAURA RATSASTAA](http://lauraratsastaa.blogspot.fi/)  
En ole juurikaan kisablogien ystävä, mutta tykkään tämän ulkoasusta ja tekstejä juuttui lukemaan poikkeuksellisenkin nopeasti. Yleensä kuvat ovat blogia lukiessa se pääasiallinen juttu, mutta tässä tapauksessa pidän enemmän tekstistä kuin kuvista. Esittelysivuille vievät kuvat ja tagilistat ovat aina hurjan kivoja ja tämän blogin ulkoasuun ne sopivat loistavasti. Tekstin fontti on vähän ärsyttävä, mutta onneksi sisältö pelastaa siltä osin.

[UNELMIA TAVOITELLEN](http://everyonehasdream.blogspot.fi/)  
Pennun menettämisen jälkeen tämä blogi kirjoittajineen on ollut tervetullutta vertaistukea. Muutenkin blogi on hyvin samanhenkinen ja käsittelee sellaisia aiheita, jotka ovat lähellä omaa elämääni. Kuvat on kivoja ja paikoitellen ihan hurjan söpöjä (haha, nekin voisivat olla itse ottamiani) ja jutut on mukavia lukea. Parhainta on juuri se, että aihe on tuttu eikä blogissa sinällään ole mitään kovin erikoista. Yksi suosikkiblogeistani!

[UNISSAKÄVELIJÄ](http://m-pikkujuttuja.blogspot.fi/)  
Joidenkin blogien kanssa käy niin, että tapahtumien seuraamiseen koukuttuu täysin. Tämän kanssa on käynyt juuri niin. Arvostan todella paljon sellaisia ihmisiä, jotka eivät luovuta hevosystävänsä terveysongelmien edessä ja jaksavat nähdä muutakin vaivaa kuin raahata hevostaan klinikalle, jotta joku muu hoitaa. Tätä ei ole kovin kevyt lukea ja eikä se ainakaan paranna jo ennaltaan huonoa päivää, mutta se saa uskomaan, että vielä jossakin on olemassa hyviä koteja niillekin hevosille, jotka eivät ole terveydellisesti virheettömiä, mutta ansaitsevat mahdollisuuden.

[![](/images/ak.png)](http://1.bp.blogspot.com/-yb9Dw9e1r_c/UJGGubMvumI/AAAAAAAACCY/IUQ8ZIlOeMU/s1600/ak.png)
