---
title: "helppoa, ei liian helppoa."
date: 2012-12-27
id: "1050"
slug: "helppoa-ei-liian-helppoa"
coverImageId: ""
template: "page"
post_button_label: "Lue lisää"
---

Olin tänään pitkästä aikaa puuhailemassa tupsujalkojen kanssa. Tätä pidempää taukoa ei varmaan olisi kannattanutkaan pitää - jättiläiset alkavat minustakin tuntua vähän liian jättiläisiltä jos sen asian kanssa on tekemisissä liian harvoin. Tosin ainakin lihakseni taitavat tunnistaa eron valtamerialusten huuuurjan suuren ravin ja Sotilaan vähän maltillisemman liikkeen välillä, viimeistään huomenna. Tuntuu kuitenkin aina yhtä hienolta lähteä töihin ja päätyä tuttuun ja tukevaan keinuhevosen selkään. En siis todellakaan valita. (Aina välillä elämä on aika helppoa.)

[![](/images/IMG_0011.JPG)](http://2.bp.blogspot.com/-LnbKRRjP1y0/UNy4Qluf-1I/AAAAAAAAERo/tSmNK4xvB4w/s1600/IMG_0011.JPG)

[![](/images/IMG_0083.JPG)](http://2.bp.blogspot.com/-aZhCfi27KTs/UNy-tx77LlI/AAAAAAAAET4/3ftGrxJ7Hb4/s1600/IMG_0083.JPG)

Pari päivää sitten päädyin älyttömään lumisateeseen kameran kanssa. Tällä kertaa kannatti hieman palellakin, sillä kameran edessä oli ehdottomasti maailman viihdyttävin pari (ja oikeastaan kolmikkokin). Kuvat eivät laadullaan huikaise, mutta käyvät hyvin todistusaineistoksi ja ihan ratsukon itsensä näköiseksi muistoksi ponin ensimmäisestä hiihtoratsastuskerrasta. Nauruun kuoleminen ja nälkäkuoleman välttäminen mäkkärin avustuksella tapahtui normaaliin tapaan huolellisesti. Näistä kuvauskeikoista en kieltäydy koskaan, oli sää mikä hyvänsä! (Tapaturmariskin omaan blogiin _[tästä](http://kilpasilakka.blogspot.fi/)_.)

[![](/images/IMG_0296y.JPG)](http://4.bp.blogspot.com/-uFl6TfkE5_U/UNy_IsTOZlI/AAAAAAAAEUA/y9ecSOXcXgk/s1600/IMG_0296y.JPG)

Siitäkin on pitkä aika kun tämä daami on viimeksi ollut kuvattavanani. Työpäivän jälkeen asiaan kuitenkin tehtiin korjaus ja hämärästä huolimatta otimme muutaman kuvan. Tulos oli jälleen sään mukainen (täällä on tänään satanut vettä, jee..) mutta kuvattavaa se ei ainakaan latistanut yhtään. Nykyinen objektiivini on temppuillut jo hyvän aikaa ja hajoaa pala palalta osiin ihan fyysisestikin.. Olen siis kipeästi uuden tarpeessa, mutta sitä epätoivoisesti odotellessa kuvattavani ainakin paikkaavat tilannetta parhaiden kykyjensä mukaan. Parhautta!

[![](/images/IMG_0312y.JPG)](http://3.bp.blogspot.com/-h4JXnJ7lVhY/UNy4VDOSvkI/AAAAAAAAER4/7B-lAXY9ask/s1600/IMG_0312y.JPG)

Sotilas saa maanantaina hokkikengät alle, joten hankien käyttökelvottomuus suojasään jäljiltä ei haittaa. Päästään ajelemaan! Ja ratsastaaman muutenkin vähän enemmän "oikeasti", minun mittapuullani. Hangessa tarpominen on pitänyt pikku pullamössön ihan hyvässä lihaksessa toivottoman alas valahtaneesta mahalinjasta huolimatta, joten ei tarvitse kahdesti miettiä kumman kunto pääsee kovemmin koetukselle!

[![](/images/ak.jpg)](http://3.bp.blogspot.com/-AMagGNCJnvg/UNzBxc2PRII/AAAAAAAAEV4/yWfxW3EPLnw/s1600/ak.jpg)
