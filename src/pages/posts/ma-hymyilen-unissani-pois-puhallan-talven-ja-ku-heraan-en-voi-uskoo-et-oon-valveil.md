---
title: "Mä hymyilen unissani, pois puhallan talven. Ja ku herään en voi uskoo et oon valveil."
date: 2016-05-01
id: "833"
slug: "ma-hymyilen-unissani-pois-puhallan-talven-ja-ku-heraan-en-voi-uskoo-et-oon-valveil"
coverImageId: ""
template: "page"
post_button_label: "Lue lisää"
---

[![](/images/8-image-2B-25281-2529.jpeg)](https://qpm.kda.mybluehost.me/wp-content/uploads/2016/05/8-image-2B-25281-2529.jpeg)

Kevät. Tänä vuonna ihanan nopea ja aikainen. Tai ehkä se vain tuntuu siltä, kun käy kotona parin viikon välein.. Vapaat viikonloput tulee käytettyä hyväksi erityisen huolella. Pitkä tauko kaikesta järkevästä tekemisestä (ja itse sairastelukin tottakai) söi pahasti tammikuun jälkeen vauhdilla kohonnutta kuntoa. Viikot vievät voimat ihan eri tavalla kuin ennen sairaslomaa. Nukkumisen ja syömisen lisäksi olen pitkästä aikaa vähän ratsastanutkin. Sotilaalla olisi kevätintoa vähän liiaksikin, mutta senkin kunto on laskenut vuodenvaihteen jälkeen sen verran, että pelkkä metsässä kiipeileminenkin menee jo ihan oikeasta liikunnasta.

[![](/images/IMG_6293_.jpg)](https://qpm.kda.mybluehost.me/wp-content/uploads/2016/05/IMG_6293_.jpg)

Siinäpä se, koko kyseenalaisessa komeudessaan. Klippaamattomana, harja siistimättä ja muutenkin noh.. Metsittyneenä. Lähes vapaa heinä todellakin näkyy, mutta muuten Sotilas näyttää neljä kuukautta lomailleeksi ihan kohtuulliselta. Karva vaihtuu kuitenkin edellisten vuosien tapaan huonosti. Säät vaihtelevat sen verran, ettei käytännössä pihatto-oloissa asuvaa ole raaskinut klipatakaan. Eikä sillä oikeastaan ole niin suurta väliä. Eihän meillä ole mitään niin paljon kuin aikaa. Sekä Libby että Sotilas söivät talvella kuivattua nokkosta ja minttua, lähinnä vastustuskyvyn tukemiseksi. Saimme tilaisuuden kokeilla millaista lisäboostia [**Chia de Gracian**](http://www.chiadegracia.fi/) MSM, ruusunmarjajauhe, kuivattu nokkonen ja Joint Buddy -yrittsekoitus tuovat kevääseen. Parin viikon perusteella on paha sanoa vielä mitään, mutta ainakin ne maistuvat hyvin molemmille! Kuulette niistä lisää vielä vähän myöhemmin. :)
