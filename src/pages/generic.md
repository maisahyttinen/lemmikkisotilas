---
title: "Hän pakastaan, sai Sotilaan."
header-title: "Tutustu tekijään"
subtitle: >-
  Eli kymmenen vuoden kertomus siitä, miten erään teinin hevosblogiharrastus
  karkasi käsistä.
img_path: /images/IMG_1440_.png
menus:
  main:
    title: Tutustu tekijään
    weight: 2
template: page
---

Vuonna 2011 elettiin harrasteblogien orastavaa kulta-aikaa. Pari vuotta myöhemmin lähes jokaisella teinillä oli blogi. Trendi saavutti myös hevosharrastajat ja pahaa aavistamattomana 15-vuotiaana hyppäsin siihen kelkkaan. Olin juuri joutunut luopumaan ensimmäisestä omasta hevosestani ja menetyksen jälkimainingeissa tuntui mukavalta jäsennellä ajatuksiaan tekstimuotoon. Blogi kulki aluksi nimellä _wayward_, eli oikukas tai itsepäinen.

Puoli vuotta myöhemmin perheeseemme liittyi Sotilas, joka muutti monen muun asian lisäksi myös blogin suuntaa. Raviradan aidalla kasvaneelle teinille kyseisen hevosyksilön valinta tuntui luontevalta. Sotilas oli leppoisa ruuna parhaassa iässä, nähnyt elämässään jo lähes kaiken ja historiakin oli hyvin tiedossa. Elettiin kuitenkin aikaa, jolloin uransa päättäneet ravihevoset olivat somen kuumimpia kiistakapuloita.
